TAITOS
Pol Be Se Taito Be Seinma Firifirimadiri Mi 
Diepakumaye 

Taitos be  Jinsebo-e se pikibo Kraist dukonwengibo some. O bo Pol be na firiwengi gboloma piki barachua bo so o pirime oria Tamuno firi mi bu. Pol be se Taitos be seinma Firifirimadiri mi ori ani seni barachua o piriari asemenituko be seinmame,Krit mi bie, ani ju bu sime chohi mi dikidiki goseini koroma bo be. Diri mi tere-a ye ani dada ani dukoariye-e.
Tatari ye, Taitos be chochi tibini ma kon gbein dumo bara mi ani nwose o biekoromame, ani tein-anga Krit apu ma be ton-a apu kon ari si dumo mi gose. Anibe jinye, se barawerima chochi  mi bie sime kpokpoma ye se ini  diebia oku be tetema ani nwose Taitos be pirime, senisa owuapu ma bna, senisa eremeni ma na (ini, ani pikibo, ye se  iriemeni ma diebia ye-e), asemeni ma na, piki omoni ma na, kuluma bu, diri gienbo be Kraist  dukonwengibokon gbein dumobara mi be tetema se Taitos be pirime, ani tein-anga ani weri bupalima oku ani einma piki ikiaso dumo kon mi, se dikibiebu, na berrejinea na, piki chochi mi bie pua na nwo weriso.  

Beretibi Ma Oruru Bu Simeoku Mi 

Diepakumaye 1.1-4 
Chochi Firinwengiapu ma 1.5-16
Chochi mi bie sime kpokpoma be firima 2.1-15
Tetema na berijine na 3.1-11
Kuluma okwein 3.12-15

1
 Min firimadiri mi, Pol Tamuno firinwengibo piki Jizos kraist okunwengibo be bara ani bome. Ini I seleoki se I firimame mun barachua Tamuno Be seleokisa apu ma piribia erechi inia breni bu piki minea Tamuno  teke bara mi bie sime kokomaye mi se ini diebia oku, 2Torusediki simmegbamaso dumo bu serer ye mi. Tamuno, ani iruokonkonka bo be, min dumo mi   nwo bereni wa pirime tomonikiri mi ma pakaka siki ngisi, 3se anibe karakara siki bu ori ori oku bu weri ani diebelemame. Min mi ini nwose I barachuame, se ari aniduko belemame, Tamuno minea Duaboromabo Be ton bara bu. 4A diri gien Taitos be seinmame, bereni mi bu iya kokoma toku be. 
Ye Tamuno Dabo Be na Kraist Jizos minea Duaboromabo Be na dikibugerere  na deinma na se I piri. 

Krit bie Taitos be nyana Firi 
 5A krit bie I werisome, miese I anio mie bupalima yema nwose orutonbia bara, piki ama goyegoye bie chochi seniapu nwo ton koromabia bara. A ton I piri oku nwose biekoroma: 6chochi senibo se inibo  dukosimabia ye nwo nyana ma; o gbori eremenibo kenge nwo simebia, oria awo ma ini bereniapu sobia, piki bianbian awo anikanika bipipokika awo ini nwo so eke.  7Aniatibi ori nwo Tamuno firi mi nwo dikidikiari siki, chochi tibinibo barabu dukosimabia ye o nwo nyana gbeinke, obu deki goloma eke piki owoi kubie nyana eke, ori irubu torubama eke, piki owuaye mie eke, pikiigbikifi puko nyana eke. 8Ori igonikon belemabia, ori obu se orutonbia, karakara dumokonbia,  fiafiabia, piki bu se osi piribia. 9Kubie se bugbane gbein piki dieye mi na kura oku mi o kapuma nwo olobia. Min bara bu, ori ineda kokoma dieye mi se jin-apu kubie kuromabia, piki ani na tuburu apu ma be mieirima mi se ini diebia. 
10Aniatibi kongo kuroma se inia yebusoka berema s obori se jin-apu chin-ari apu bakame ani tein-anga, Juapu olomun bereni ye mi bu vinpikibo se bupele mi se tibiseke apu ma. 11 Miekamieka bara bu ani ome-e, ini kon ari okweinma kiki  mi, aniatibi die  gbeinka ye nwo die bu, ini boro bebe minea furo mamgba kubie lokomabe; ani bugereremame, aniatibi igbiki dien mi ini tuariye-e. 12Barana Kritbo-e, inia ikiankoroapu ma be gboribo mi beye-e na, “Kritapu ma ini siki mamgba iruokonkonme, ini ani sitibi nyana nama-e, opufiye doki ikula apu-e,” 13Se mi o duko ye mi piki kokomaye-e, ani-erechi I kuroma ini dikiganibia, miese ini inyo bu sime bereni nwo nyanabia bara, 14 Se bari Juapu egberi-a berema na tomoni olokoma na koko ma, ani kokomaye mi siki apu ma bar abo  yema. 15ye mamgba fiafiame ini fiafia apu ma bu, okuma ini pulasa apu ma na piki okwein mi berenika apu ma nab u fiafia ye ofori-e; aniatibi inia koromama na piki inia si na ibi na nemi kubiema na pulasam. 16 Ini Tamuno nemi bara se inia bu okime, okuma miemieye bu ini o pikime. Ini taraka nyana nweni pirime, ini piki bipipokike, se ineda gbori ibiye soni mie eke. 
Kokoma Dieye 
2
Okuma karakara, die gbein ye mi ani I diebia ye-e.    2Duko senisa owuapu ma piri na ini toru gbelema, nemi nyana, se bu olo; ye ini karakaraye bu sime inia bereni mi bu. 3Ani gbori bara erremeni bara nwose ye mie Tamuno Be  bie. Ini nweni dukosimapu nwo so ma, piki omoni so iru piri ma. Ini ibi ye nwo die, 4 miese ini ye se eremeni ma diebia bara, se ini inia deapu ma na inia awo ma na nwo belemabia bara, 5 ini inia bu olo se fiafia dumokonbia bara, se buiderima inia deapu ma piri, piki wari dikidiki  din eremeni nwo sobia bara miese gboribo soni Tamuno oku mi bu siye duko eka bara.  
6Ani gbori bara bu, kuroma okwein asemeni ma piri na ini buolo apu nwo so. 7Iri na minabu na, ye mamgba bu, da ye miebia bo I nwo sobia ibi dumokon bu. Iya yedie bu gbukuku dumokon se piki ti ma. 8Tomoni ineda siye dokibo eka okwein nwose  karakara bara se yedie miese iri natarakapu ma bugererebia bara minea bu ini nyana se dukobia siye ofori bara bu. 
9Omoni ma ini nyana apu ma dukoari ye nwo miebia se ye mamgba bu inia biebelema, ini inia bipipekere ma, 10 Anikanaika inia ye nwo furu ma. Aninakaraka, ye ini diepakuma na ini ani siki mamgba ibi piki kubie se bugbane gbein apu-e, miese ini ibi ere okibo Tamuno minea Duaboromabo Be dieye mi nwo piribia bara inia mieaye mamgba bu. 
11Aniatibi Tamuno be o nyana nweni mgba piri duaboroma dikibugerere mi diebelemasam. 12Ani dikibugerere mi ye se wa dieme na wa Tamuno kikeka dumobu barasin piki tomonikiri mi diki pikosoliari ye ma na, se buolo dumo na, gbukuku dumo na piki Tamuno kike dumo nanwo ko, mi tomonikiri mi bie, 13wabelemasa Ene mi nwo koruari siki, watorusedikiye mi, minea opu  Tamuno piki duaboromabo Jizos Kraist beboma mi tolupakabia siki. 14Ori obu se wa pirime, sitibi mamgba bie wa duapakumabobia bara se wa fiafai apu na, sime ori kenge piri apu na, piki ibi ye mie mi gose  kubie chie-chie-chie apu na nwo miebia erechi. 
15Maa ye ma nowse yedie, piki beinma I nyana kuro mi mgba se okwein ini piri, bereni se inia bie gboribo soni I dikiderima ma. 
Kraist Be Berenibo Yemiebara 
3
Se iya tomoni ma biekoroma ini inia bu iderima bereton apu ma na kuro nyana apu ma na piri, ini inia bipipoki se bukarakarama ibi ye mie book-boko bu. 2Duko ini piri ini gboribo bu soni siye duko ma, okuma deinma na ikia bara bu na weri sime, se siki mamgba bunemi bara se nweni mgba  na, anga. 3 Aniatibi mine na minabu na gbori siki wa oboriso na, bipipokika na piki mieririma na bu simeme. Wa omoniso oju mi pukotaria ye ma na torukirikiri bubeleaye na nwo pirime. Wa minea dumo ma se dikibunwonwo na dikitorufuka na pirime jin-aputaraka se wa werimame, mine piki taraa se ini werimame. 4Okuma Tamuno minea Duaboromabo Be ibimiemieye mi na belema mi na diebelema siki, 5o mine duaboromame. Wa nwengi ibi firima goseke, okuma oria dikitibifoin mi gose o Fiafia Teme Be bu boro wa duaboromame, ani wa sikiri bu boro iwoma  yin a iwo dumo na se wa piri bo be. 6 Tamuno Beminea Duaboromabo Jizos Kraist be bu boro bakama Fiafia Teme Be se minea ogono sarame, 7 miese wa oria dikibugrere bu boro bo Tamuno Be na karakara, se bo wa torusedikiari sime gbamaso dumo mi nwo nyanabia bara.  8Min mi kokoma bere-e. 
Ari i bara biabe, ye i ibiokuma maa berema duko kuroma,   miese now Tamuno Be berenisa apu ma siki mamgba ibi mie bu simebia oku, ani nweni mamgba bu ibi se, piki soyemie bobo piribia ye ma. 9Okuma nemi bie ofori berrejine bu ibu sin, ani biejuadapu ma bu dawoaye ma na kamu so na piki Oloko mi gose owuso mi na, ari ye bu soke piki ye lake. 10 Nwo pua deki bobo bo be, iderimatein, mama siki se o berijine, se bari ori na jin miegboloma nyana ma. 11 I nemime na oko sime toomonibo inibo si bu finamasam, inibo sima piki berekon inibo bara simasam. 

Dagbukukuma kuluma okwein 
12Atemas anikanika Tikikos be a nwose I firimasa bebe bukuroma bokodoki bo, Nikopolis bie iri na iria, aniatibi a tonpelesam na a fongu siki mi bie anio simebia. 13Pa bukuroma I inyo la oku se barachua Zinas, olokonibo be na Apolos be na piri se ini saki ini munbia nyo nwo mun, piki ori na ini inia bupalimaye goyegoye nwose chua mume. 14Ye mine na nwengiapu ma siki mamgba ibi miebia oku mi dawo nemi; miese ye kokoma bupalima siki ini ineda barachuabia  oku;  ngisi ii ye bu soka dumokon ma. 
15Iri na sime apu mamgba kerenibipi seni o seinmame. Minea kerenibipima seni bereni mi bu minea ikiapu ma piri. Tamuno dikibugereere omine mgba na sime. 







FAILIMON
Pol Be Se Failimon Be Seinma Firifirimadiri Mi 
 
Diepakumaye 
Failimon be erepakasa Kraist dukonwengibo-e. Kolsi bie sime chochi mi bie bu, ori ani piki Onisimos nwo chin omonibo be nyana bo  be-e. be omonibo be o nyanabo be koroma mangisome, se anisiki bub o pol be nairiamame, ani ikoli bie sime bo be. Pol be bu Onisimos be boro bo Kraist dukonwengibo some. Pol be se Failimon be seinma Firifirimadiri mi ani se Failimon be teke se ori oria omonibo be na berefamabia erechi-e, ani Pol be se kpoto o firimari bo be, na o papa sibubarasin pirisa omonibo bara se ori oki ma okuma Kraist dukonwengi, minabo bara o nwose o daoki. 

Beretibi Ma Oruru Bu Simeoku Mi 
Diepakumaye 1-3 
Sime Failimon be piri tokonibipi 4-7 Onisimos be tibigose teke mi 8-22 
Kukuma okwein 23-25

1
 Min firifirimadiri mi Pol, Kraist Jizos Be tibigose ikoli mun bo be na, piki minea numbireowu Timoti be na bara bu ani bome
Wa se iri minea ikiabo piki minea juo firinwengibo Failimon be seinmame, 2piki iya wari bie kobiria nyana-nyana chochi mi na, piki minea numburaro Afia ma na, iki Akipos, minea juo owunibo be na: 
3Ye Tamuno, minea Da Be na piki Nyanabo Jizos kraist Be na, dikibugereer na deinma na se o piri. 

Failimon  ne nyana Belema mi na Bereni mi na 
 4 A teke siki  goyegoye I mbire Failimon, ari I gose teke piki miebaka se I Tamuno be bebeme. 5Aniatibi Tamuno tomoni ma bu I die pakuma sa belema mi a now naame, piki Nyanabo Jizos Be bu I nyana bereni mi na. 6Iya teke ani, na mine na iri na miegbolomari ye mi bu, ani bereniapu bara bu, ani miese wa Kraist be na gboriye mie dumo mi bu nyana belema goyegoye I gbunma now kaibo. 7 I mbire, iya belema mi, opu biebele na kurokubie na nwo okibo i pirisam i tamuno –a tomoni mamgba kubie kuromasam. 

Onisimos be Tibigose Biye mi 
8Min mi gose, Kraist Be bu a nyana minabo bara bu, ari ineda dadama I mie gbeinye nwo ton I piribia. 9 Okuma, belema gose ye re ani a bibia ye-e. Iri Pol, Kraist  Jizos be ere se chie bo be mioku  piki oria ere gose ikoli bie sime bo be. 10Onisimos, Kraist be Bu iya toku be tibigose a teke se I bara biabe, aniatibi, ari ikoli bie sime oria tme-anga dabo now sosam. 11 Gbori siki ibu o ye soke okuma mioku o ye bu so iri na iri na pirisam. 
12Mioku –a piki o se I firimabe ori ani a bakama kubiese bugbane bo-e. 13Ani I bubeleme ori iri na mio sime, ari ibiokwein mi gose ikoli bie simeari siki, miese ori I tibi dima barachua I piribia bara. 14Ani simeoku-simeoku soni, a bike a kuro bara se iya barachua nwo nyana; aninakaraka, iri ngeri iya ibi kubie nwose ani mie. Ani gose a gboriye soni mie eke I berenika simeogbo.
15Ebiasi, Onisimos be o kele kpulu siki bu ibu sikimame miese I ori okibia siki I ori oki gbasobia bara. 16Mioku o bari pap omonibo now sike, okuma o  bakama omonibo nengime: ori kraist  Be bie yela minabo-e. Ori ibu yela oku diki! O piki ibu yela teinbia, omonibo bara bun a piki Nyanabo Be bie minabo bara bu na! 
17Anierechi, I boro nemikase I se I juo berenibo kiemame  bebe, I I oki bara nwose ori oki. 18 o nemikase i mierimame bebe, anikanika I bara sa fime beb, ani kien okom. 19 Iri, barana min mi gienbia; Iri Pol be barana se I gbeinbia. Iri ani se I biekoroma gbeinke, ye sime bara bun a I ibu se gbeinbia sa I bara I nwo fime. 20Anierechi, I mbire, pasisi min ibi mi se I mie, Nyanabo Be tibi gose, I kubie kuroma, kraist Be bie minabo bara bu!
21A nemi kpainmame na, a nwo min mi gien sa siki a bi ye mi I now miebia kokomaye-e, a nemime na I piki mie a bi bara mi nwo nengimabia. 22Min gbori siki mi bu, iya wari bie gbori bie karakarama okom, aniatibi, aniatibi, a torusedikiabe na Tamuno Be ominea tekema nwo pekerebia  pikina I se o piribia.

Kuluma Kerenibipi 
23Epafras, Kraist Jizos  Be tibigose iri na ikoli bie sime bo be, oria kerenibipi se o seinmame, 24ani gbori bara bu I juo firinwengiapu, Mark be na, Aristakos be na, Demas be na, Luk be na, inia kerenibipi se o seinmame. 
25Ye, Nyanabo Jizos Kraist be dikibugerer mi omine mgba  na sime.    