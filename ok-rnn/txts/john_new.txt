  jon diepakumaye 	jon be duko ibi okwein mi jizos be diepakumame na ori ani simegbaso tamuno be okwein mi-e, ani, bo tombo so se mine na anga bo be-e. diri mi bara na duko bara bu mi ibi okwein me ini nwo gieinme miese ani go bo berenibia oku na jizos be ori ani tamuno be bereni duaboromabo be-e, tamuno toku be, na obu ini nyana bereni mi buin boro dumo nyanabia (.) 	simegbaso tamuno okwein mi ani jizos be-e nwobe yemi diepakuma bere mi bugbiripumaye diepakumame. ani dieme na jizos be ani tamuno be bereni duaboromabo be-e, tamuno toku be maa dukoaye ma dukoma aye ma, ari bugbiripumayema pufinji aye ma diebelemame. mi pekere mi bu diri mi bie ton-apu jizos be bereni se, bo oria obudukoapu so oku mi dukome, anisiki isiapu ma ori na tuburu se o bereni dukuke. beretibi ma okimum la giein kuromame jizos be na oria obudukoapu ma na nyana ibi nwengiboloma ini o kun din mi bu. wa pikina oria bukarakarama okwein ma na, o kon ini piri kubie kuroma okwein ma na nwo orime ini o bakubabia sasobiri mi bu. kuluma beretibi ma ini o kun oku na, berekon o piri mi na, ini o bakuba oku mi na piki oria fibusise mi na nwo dukome, pikina oria bu se obudukoapu ma die mi na, o fibusise boro siki. 	sefi bu ini kun eremenibo ma bere mi (.-) ini ania bu nwo sime ([ ]) elekima nwo chuame, aniatibi ton-a diri-a pamba bie na ini tatari piki sa okweinma bie bu na ani ofori-e, anisiki ton-apu ani se jin-anga bu gieime. 	jon be simegbaso dumo mi na diepiriye nwo be ye mi duko kuromame kraist be bu bu na mi diepiriye mi mioku ani saki me. ini ani se jizos be damabo na ori ani ateli mi-e, kokomaye mi-e, piki dumo mi-e nwo bereniapu ma pirime. miese mi dieye mi tomoni ma buokorobia erechi, jon be ene-ene bu dumo bie paka aye ma nwose toma okwein konme, se teme-anga be kokomaye nwo dieme. aria bu ton-aye ani mengi, fituru, enekubu, ananadikidikibo be na oria anana ma na, piki elelenda oku sime ye na ania chingbolu ma na. beretibi ma oruru bu simeoku mi 	ye saki okwein .- jon mengisarabo be na jizos be oria tatari obudukoapu ma na .- jizos be belema nwengi firi ma . – . kuluma ene ma jerusalem bie na, ani na kpekima nyo ma bun a . – . jon     kuluma okwein jin bu se tomoni ma die galili ama mi bie .- 	 	  dumo okwein mi tomonikiri mi ma temeka siki ngisi, okwein be ori omi-e o tamuno be na omi-e, tamuno be na ori na pki gboriye-e anibe saki mi ngisi okwein be tamuno be na omi-e. obu bu tamuno be boro ye mamgba tememe teme ye mamgba o soka se teme gboriye so ofor-e. okwein be ani dumo mi be chuku-e, se min dumo mi enekubu oki bo tomoni mamgba pirime. enekubu mi kanakana mi bie biapakame, se kanakana mi ma ngisi ani binmake. 	 tamuno be oria okunwengibo be nwo seni firimame, jon nwo chin bo be, bo enekubu mi gbolomaye nwo duko tomoni piribia erechi bo bo be, miese inimgba oku mi na se berenibia bara. ori na obu na enekubu mike o bo enekubu mi gbolomaye nwo duko-e bome. min ani kokoma enekubu mi-e – tomonikiri mi bie so bo enekubu mi, se bia tomoni mamgba ogono sarama ye mi. 	 okwein be anisiki mi bu tomonikiri mi bie omi-e, tamuno be obu boro piki tomonikiri mi tememe nwo be soni tomonikiri mi o nemike. ori oria ama nwo bome, okuma oria ama apu ma ini ori okike. ani simeoku-simeoku soni, dapu kokoma ori oki seni o berenime ini mi o kuro se piriye-e bo tamuno awo nwo so. tomoni yemiemie bara bu ini weri bo tamuno awo nwo soke, dabo tomonikiri awo yiyi bara buke tamuno be na minabuna ani inia da-e. 	 okwein be bo tomonibo some, se dikibugerere na kokomaye na obu beinme, o piki minea ogboku mine na angame. wa oria boma mi orime, o min boma mi okime ani dabo be ngeri toku bara bu. jon     	 oria opu dikibugerere bu o mine mgba belemame, dukoma dukoma belema o nwose wa pirime. tamuno be mozizi be bu boro oloko mi pirime, okuma dikibugerere na kokomaye mi na jizos kraist be bu boro bome. jin siki tamuno be orisa bo ma ofori-e. oria gbori toku be kenge-e, ani tamuno be sime oku nwo sime bo be piki dabo be anga siki sime bo be, ori mi miese ini o nemisa ye-e. jon mengisarabo be oku mi (matio .- mak .- luk .-) 	 jerusalem bie sime ju bereton-apu ma na agbamieapu na, livaiapu ma na, nwose jon be firimame, se o gbelame, iri tubo 	 jon be o pekere dukuke nwo be yeke, okuma o belema duko inia toru finjime, na mesaya be irike. 	 ini nwo gbelame, aniokuma, iri tubo ilaija be iri jon be nwo perekeme, en-en, irike, 	ini nwo gbelame, ikiankorobo be iri 	o nwo pekereme, en-en. 	 ini nwo beme, aniokuma duko wa piri. wa pekerebipi se mun wa firima apu ma piribia bara. i gbolomaye bu cheye i nwo be 	 jon be pekere bu aizaya ikiankorobo be dukoye me nwo dukome jon     	 farisiapu ma se firima okunwengiapu ma, anisiki jon be gbelame, iri nemikase mesaya beke anikanika ilaija beke, piki ikiankoroboke, nwo be okuma nde i gose mengi se nweni sarari ye jon     	 betani bie maa ye mamgba pakame, jodan toru mi bu irua pakapaka nyo mi ani jon be mengi sarari nyo mi-e. tamuno anana-toku be jon     	 min ani jon be chie onye mi-e a teme be orime, okuku bara nwose sobie korobo, se oria ogono chieme. a pa piki ma nemike na ori-e, okuma tamuno be, i firima na a mengi se nweni sara nwo be bo be, nwose i beme, ‘teme be korobo inibo ogono chiebia bo i nwo oribia ori mi fiafia teme be nwose mengi se nweni sarabia ye-e’. ari ani orisam, se a duko o piriabe na, ori ani tamuno toku be-e.  jon    	 	 anibe ene ba, jon be na oria obudukoapu mama apu na pki anianga omi-e, o jizos be orime o nwengi boroari siki. se o nwo beme, be tamuno anana-toku be-e 	 mama obudukoapu ma o min mi duko oku nwo naa se jizos be dukome. jizos be vinpiki ini o dukoari oku ori se ini gbelame, o che doki-au 	ini nwose o pekereme, nde nyo i anga, rabai (mi okwein mi fie aye, yediebo.) 	 o nwo pekereme, o bu diki. ani ini obu so ori anga nyo mun ye-e, se ene mi bu kon siki mi nwo se ori na simeme. (ani pa inein-a so pembe ye nwo lasam ene ogboin bu.) 	 jon be dukoye mi naa se jizos be bu so mum mama apu ma be gboribo ani andru be-e, saimon pita numbireowu be. anikirikiri andru be numbireowu saimon be ori se duko o pirime, mesaya be wa ori orisam. (mesaya fie aye ani kraist.) anisiki mi o saimon be okimun jizos be piri ye-e. 	jizos be o diki se nwo beme, (iya ere ani saimon jon ya be, okuma ini nwose i chinbia kifas. (mi na pita na gboriye-e ani fie aye dupari.) jizos be filip be na natani-el be na chinme jon  -   	 natani-el be nwo gbelame, nazaret ama mi bie soni ibi ye pakabo be 	filip be o pekereme, bo diki. 	 jizos be natani-el be o damaboari oku nwo ori siki, ori o gbolomaye bu now beme, be kokoma izrel bo-e o bie iruo ofori-e 	 natani-el be o gbelame, nde i nemi oku 	jizos be pekereme, i fig chin mi chuku simeari siki ari i orime, filip be ma i chinka siki. 	 yediebo, natani-el be nwo pekereme, iri tamuno toku be-e iri izrel amanyanabo be-e 	 jizos be nwo beme, i berenisa ani fig chin mi chuku i sime siki ari i orime a nwose i be ye gose i ibioku maa nengi-a ye oribia se o nwose ini beme, a kokomaye duko o piriabe omine oribia so mi finjibia se tamuno enjelapu tombo toku be ogono iwo na ideri na bia oku. kena be ereya mi     mama din karama ene bu ereya kena ama mi bie kiri okime, ani galili se mi bie. jizos nyengi ma anianga bu simeme, se jizos be na oria obudukoapu ma na ini chinme ereya mi bu. ini iru mamgba nwo bu so siki, jizos nyengi ma nwose o beme, ini bari iru nyanake.  	 a mieba ye nwo duko i piri ma, jizos be nwose a pekereme. iya siki ma lake. 	 anisiki jizos nyengi ma duko firinwengiapu ma pirime, ori o be mie nwo be ye goyegoye omine ani mie. jon    jon    jon    	galili bie kena mi bie mi jizos be oria tatari bugbiripuma firi mi nwo nwengi ye-e, anianga ori oria boma mi nwo die pakumame, se oria obudukoapu ma o berenime. 	 min mi boro siki, jizos be na nyongoro ma na, oria owuapu minapu ma na, piki oria obudukoapu ma na so kapaniom mume, se boka din seni aninyo simeme.  jizos be oputekewari mi mume (matio .- mak .- luk .-) jon    	 ju bereton-apu ma vinpiki o damabo bere seni o gbelame, che bugbiripumaye i ineda nwo mie be, se diepakuma na i kuro nyaname se nwo sime ye mie 	 jizos be pekereme, o min oputekewari mi kan koroma, tere-a din bu a piki ani nama chiemabia. 	 tere-a din bu i piki ani nama chiema be ini nwose o gbelame. inein-fa kura mesi-oyi finji ani nwo okime se mi oputekewari mi nwo nama 	okuma jizos be bere dukori oputekewari mi ani oria oju mi-e.  ani miese ini fib u sisema siki, oria obudukoapu ma ani se biekoromame na min mi o duko borosam, se ini fiafiadiri mi berenime, piki jizos be duko ye na.  jizos be tomonibo be simeoku nemime jon  –   jon  -    juapu gbori tibinibo omi-e oria ere an nikodimos,ori farisiapu ma be gboribo-e. gbori ene di bu o jizos be damamun se nwo seni o beme rabai wa nemime na iri tamuno be se firima yediebo-e i nwengiari bugbiripuma firma ineda nwo nwengibia bo ofori-e tamuno be inibo na simeka simeogbo. jizos be pekereme, kokomaye mi a nwo duko i piriabe ineda tamuno amanyanakiri mi oribia bo ofori-e ini kpoto inibo yika simeogbo. nikodimos be gbelame, nde senisa bo ini ineda kpoto nwo yibia oku o bari ineda mun nyongoro ma furo bie so se ari main karama o yi eka siki jizos be pekereme, kokomaye mi a nwo duko i piriabe, na gboribo soni ineda tamuno amanyanakiri mi bie so eke, ini mengi na teme be na bu inibo yika simeogbo. tombo mi ojumini bu ini inibo yisam, okuma teme bu ini piki inibo yibia. ani ibu gbiri puma ma na a nwose i beme na ini kpoto i yibia. foru mi ani fie ania bubele anga nwo dame ani be fie mi i naame, okuma ani iweribo nyo na ani muari nyo na i nemike. ani gbori bara mi ani sime teme bu yibo goyegoye piri oku-e. nde min mi ineda miebia oku nikodimos be now gbelame. jon    eleogbo mozizi be chi bu alapeleka se mie oruwu be dekichiema bara mi ani gbori bara ani ini seni tombo toku be dekichiemabia ku-e miese o bereni bo goyegoye sime gbaso dumo nwo nyanabia bara aniatibi tamuno be tomonikiri mi belema so okuma, ori aria gbori toku be se firimame, miese o berenibo goyegye fi eka bara, okuma sime gbaso dumo nwo nyanabia oku aniatibi tamuno be oria toku be se tomonikiri mi firimakena o boberepelebo so-e okuma o bo ani duaboromabo nwo so-e. toku be berenibo goyegoye ini berepele inibo piri eke okuma o bereni ka bo goyegoye ini berepele inibo piri borosam, aniatibi o tamuno ngeri toku be nwo bereike mi berepele firi mi nwengi oku-e enekubu mi tomonikiri mi bie bome, okuma tomoni kanakana mi re nwo belema tein enekubu mi nengime, aniatibi inia miemie-a ye ma siaye-e. si-a ye miebo goyegoye taraka se enekubu mi werimame se enekubu mi nwo damabo eke, aniatibi o bi eke oria si miemie-a ye ma bele paka. okuma kokomaye mi nwo mieari bo goyegoye enekubu mi bie so bome, miese enekubu mi diepakumabia bara na tamuno be bipi poki bu ani ori oria firi nwo nwengi ye-e.  jizos be na jon be na min mi boro siki jizos be na oria obudukoapu ma na so judia pekere mume, ori ani anga kele ini na simeme se mengi se ini sarame. jon be soni ainon mi bie mengisara simeme, salim na kpeki nyo bu, aniatibi mengi opuma ani nyo bakame. tomoni o damamun se o mengi se ini sarame. (ani ma ini jon be se ikoli bie chu ka siki-e). jon    jon   –   jon be pekereme, tombo nyanabia ye ofori-e, ani tamuno be bara boka sime ogbo. omine na minabu na iya oyechieapu-e na a nwo beme na, iri mesaya beke okuma ini i seni o toroko pelema firimame. eremenibo ma nyana bo be ani ereyabo be-e ereyabo ikiabo be o kpekim achieme, se beri se pokime, o bie piki beleme ori ereyabo be puko nwo naa siki. min bara mi, mi iya biebele mi weri kara oku mi-e ori bo yesoteinbia, anisiki iri a bari opuma yeso eke. sobie bo bo be jon    jizos be na sameria eremenibo ma na  farisiapu ma name, na jizos be tomoni nyana piki mengi se nweni sara tein jon be nengiabe. ( kokoma ye-e, jizos be bara na mengi se sara gboribo soni ofori-e okuma oria obudukoapu ma re-e.) jizos be ini dukoari ye mi nwo naa siki, o judia koroma so se vinpiki galili mume, ori anainyo muari siki o sameria ama mi bie borome. sameria bie saika nwo chin gbori ama o bo nwo lame, ani jekob be se yayo josef be piri ele mi na kpekime. jekob olulu mi aninyo omi-e, se jizos be o konsa nwengi mi be inyofa bu, olulu mi anga bu kponji sememe. ani pa eneogboin biri lasam. sameria gbori eremenibo bo anianga mengi du-e bome, se jizos be nwose a beme, mengi se okom a bu. ( oria obudukoapu ma so ama bie mun fiye fe-e musam.) eremenibo ma pekereme, iri jubo-e, iri piki sameria bo-e–aniokuma nde iri ineda i bara mengi bibia oku (juapu bereni se sameria bo se mengi bu omongo anikanika yefi efere nwose yefi duku eke.) jon     jizos be a pekereme, mi mengi mi bu bo goyegoye mengi piki inibo taribia, okuma a seni inibo piribia mengi bu bo goyegoye mengi bari ngisi inibo tari eke. a seni inibo piribia mengi mi inibo bie ideri mengi nwo sobia, ani dumo piri mengi nwo so inibo piribia piki sime gbaso dumo seni inibo piribia. jon     jizos be nwose a beme, mun i de be chin, se ori na bo. jon    sono-a owuapu i nwo sime borosam, se mioku irina anga bo be kokoma i deke i kokomaye duko i pirime.  eremenibo ma nwo beme, ari orime, senibo, iri ikiankoro bo-e. iya sameria opu-a dapu ma mi tundu ogono mi ini tamuno be teke-teke ye-e, okuma omine juapu ma nwo beme, na jerusalem bie mi wa tamuno teke gbein ye-e. jizos be nwose a beme, eremenibo i bereni, siki mi ani bobia tomonni bari mi tundu mi ogono na piki jerusalem bie na kpereki dabo be teke eke. omine sameriapu ma kokoma bara nwose o tekeari bo be nemike okuma mine juapu ma wa tekeari bo be wa o nemime, aniatibi duaboroma mi juapu ma bu ani weri bome.  okuma siki mi ani boabe, ani piki bolasam, ani tamuno teme be kuro bu tomoni boro dabo be jokuma simebara seni o teke piki o biari kokoma tekebara mi se o piribia siki. tamuno be teme-e, anisiki o teme mi be kuro bu ngeri mi tomoni ineda o jokum simeoku se o tekebia ye-e.  eremenibo ma nwose o beme, a nemime na mesaya be o bobia, o bo siki o ye mamgba duko wa piribia. jizos be pekereme, iri ori-e, now iri na okwein-ari bo be. ani gbori siki mi bu jizos be oria obudukoapu ma vinpiki bome, ani opuma inia bugbiripumame, dokiobo ori na ori eremenibo ma na okwein-abe. okuma inia bu gboribo soni a gbelake na, i che bi-au anikanika o gbela, che gose i ari na okwein-au jon     min siki mi bu obudukoapu ma jizos be tekeabe, yediebo, ye oki fi  okuma o pekereme, a fibia a nwo nyaname, omine ani nemike. ani obudukoapu ma saki inia ogboku gbela ye-e, se bipi se inia bu fiemaye nwo be na, nweni boro fiye okibo o piri muno jizos be nwo ini beme, iya fiye ani i se firima bo be bereni ye mi nwo mie, piki o seni i piri firima na nwo nwengi karam-e. gbori dukoye o nwo nyaname, ‘inein-a akalu konme, anibo fiye souk siki mi la’. a duko o piriabe, omine ibioku seni ozu ma diki chinmgbolu ma ari kposam, piki souk siki mi lasam soku aye ma now sokuari tomonibo be ini o gbein-abe, seni o fiaye ma nwo kobirima simegbaso dumo bie chuabe miese dipi bo be na sokuari bo be na gboloma se biebelebia bara. dukoye mi kokomaye-e, na, ‘gboribo dipime, jinbo sokume’. ari o firima mu nomine dipi ka ozu bie fiaye sokume jin-apu mi ania bie firinwengi ye-e, okuma onine ania soye mi fime. ani ama mi bie sime ton-a sameriapu jizos be berenibe, aniatibi eremenibo ma nwo beme, a mie borosa ye mamgba o duko i pirime. sameriapu ma o damabo siki, ini o tekeme na ori ini na sime, se jizos be mama din se ini na simeme.  ton-apu o berenime oria okwein mi gose, se ini nwose eremenibo ma beme, mioku wa berenisam, i dukoe mi goseke, okuma mine so barana oria okwein naasam, se piki nemisam na ori ani tomonikiri mi be duaboromabo be-e jizos be gbori firitibidabo yayo gwome jon   –   jon    -   jon   –   firitibidabo be nwose o beme, senibo, i duko bo, i nia be ma fi ka sime ogbo. jizos be nwose o beme, mun i nia be o dumobia nwenibo be jizos be kon o piri okweina bereni se mume. o so wari muari siki oria firinwengiapu ma ori na iria se duko o pirime, i nia be o dumosam  nde siki toku be bu saki kuroma o nwose ini gbelame, se ini nwo beme, bia eneogboin, gbori so biri bu ani ofiri mi obu kanso ye-e. dawu be, anisiki se biekoromame, ani siki mi bu mi jizos be nwose o be ye-e na, i nia be o dumosam. ani ori na o furo na bereni ye-e. min mi ani jizos be main karama nwengi bugbiripuma firi-e o judia so bo galili mi lasiki. dapa mi aka bu gwo obi mi  min mi boro se so jizos be gbori tamuno alali gose jerusalem mume jerusalem bie, anana boko mi kpekima nyo bu gobri sono-a iboma nyana dapa omi-e, hibrubipi bu ini nwose ani chinme betzata. jon    gbori owubo anianga simeme main fa kura mesi o nwose obisam. jizos be ori anianga bololo simeari oku orime, o piki nemime na be bo be ori obi bolo siki lasam ani o nwose o be ye-e, i gwo bi-au  obi bo be pekerme, senibo, mengi mi pikiri siki, i se mun ania bie koromabia bo a nyanake a bukuroma mun ania bie koro-e muari siki, jinbo tatari i boro mun ania bie korosam. jizos be nwose o beme, sise chie, iya etera deki se nwengi so. anikirikiri tomonibo be bu ibime ori oria etera mi deki se nwengi some. min mi mie eni mi inyosara ene-e, ani ju bereton-apu ma dukoini gwo bo be piri ye-e, mi inyosara ene-e, ani minea oloko na kurake i iya etera nwo deki o pekereme,  i mie seni ibu ibi bo be nwose i beme, ari iya etera deki se nwengi so. ini o gbelame,  iya etera deki se nwengi so nwose i be bo be tubo  okuma bu ibisa bo be o jizos be nemike, aniatibi tomoni ogbo anianga omi-e, se jizos be deinma inia ogboku paka some.  min mi boroso siki, jizos be oputekewari mi bie ori orime, se nwose o beme, poki, mioku ibu ibisam bari jin si mie ma anika okuma sitein ye ibu pakabia. anisiki tomonibo be somun duko ju bereton apu ma pirime na jizos be mi o gwo ye-e. min mi erechi ini saki buo se jizos be chuame, aniatibi ori inyosara ene bu, bu gwo firinwengime. jizos be ini pekereme, i da be o siki mamgba firinwengiabe, iri soni a nwengibia. mi okwein migose ju bereton-apu ma piki o babia oku nwo be ye kengeke, okuma o piki nwo beme, na tamuno be dawu-e, se mi bara mi bu obu se tamuno be otomasam. jon     jon     kokomaye a nwo duko o piriabe iya okweinma naa, se i se firima bo be berenibo goyegoye simegbaso dumo nyaname. ini beresi kon inibo piri eke, okuma inibo fib u boro mun dumo bie sosam. kokomaye a nwo duko o piriabe siki mi ani boabe – siki mi ani bosam – fiapu ma tamuno toku be puko nabia siki mi, se ani naa apu ma ini dumobia. dabo be na minabu na ani dumo piribo-e, ani gbori bara bu, o piki miese oria toku be soni piki dumo piribo sosam. o piki berekon kuro mi seni toku be pririsam na o berekon, aniatibi ori ani tombo toku be-e. ye min mi obu gbiripumama siki mi ani boabe idupu ma bie sime fiapu mamgba o puko naabia siki mi se ini inia idupu ma bie pakabobia ibiye mieapu sise mun dumogbamaso bie sobia, se siye mie apu ma sise se ini beresi pele ini piribia.  jizos be onyechieapu ma jon    a nemikase ngeri onyechie ibu piri okuma, a duko ye mi kokomaye-e nwo be bara ini nwose ani oki eke. okuma jinbo omi-e onyechie i piriari bo, a piki nemime na ori ibu dukoari ye mi kokomaye-e. ominea okunwengiapu ma o nwose jon be firimame, se ori onyechie kokomaye mi pirime. ani beke na tomonibo onyechie i pirika pirika okuma a min mi dukome miese o pa duaboroma nyanabia bara. jon be, kori se piki biari tonijie simeoku ani o simeoku-e, boka kala siki bu o bime omine o bie sime enekubu mi gose biebele okuma onyechie i piribo a nwo nyaname, dubatein jon be chie onye mi nengi bo a nwengiari firima, i da be se i piri nwengi nwo be-a firima onyechie i pirime na i da be mi i firima ye-e. ori i se firima dabo be ngeri piki onyechie i pirime. o puko ngisi ma o naake, o torukubu so ngisi ma o piki orike, ma o piki oria okwein mi seni ominea kubiemgbolu ma bie werike, aniatibi o seni firima bo be omine o berenike.  o fiafiadiri ma dawome, aniatibi o koromame na aria bie mi o dumogbaso mi nyanabia ye-e. maa gbori fiafiadiri ma soni piki ibu bere dukome ani soni o bereni se i damabo dukuke, miese o dumonyanabia bara. tomoni i tokoni a nwo dokike. okuma o simeoku a nwo nemime, a piki nemime na ominea bie bu o tamuno belemake. i da be ere na kuro na se bo okuma, omine inibo okibia. nde omine ineda i berenibia oku, o nwo jinbo jinbo bara tokoni na osi na nyanabia oku dokiari siki, okuma ori gbori tamuno be bara bo tokoni o nwo dokike. ani simeoku simeoku soni, o koroma ma na a bere seni o punumabia i da be toroko. mozizi be mi bere se o punumabia bo be-e, ani o kubie se bugbanabo be. o nemikase kokoma mozizi be berenime nwo be okuma, iri soni mgboku omine i berenisam, aniatibi ori i gbolomaye nwo gieinme. okuma o nwo giein ye mi o nwo bereni ka siki, nde omine ineda a dukoye mi berenibia oku jon    -  jizos be fiye se owuapu bu oyi-ma ende finji na oyiasi pirime  (matio .- mak .- luk .-)  jon    sababoro alali mibe siki mi be siki mi kpekisam. jizos be o nyo diki kelemame, se orime nab aka tomonikpo o damaboabe, o nwo seni filip be beme, nde anga wa ineda minea tomoni mamgba karabia fiye nwo febo be (o min mi nwo dukome se filip be dadikibia erechi o jokuma miebia ye o nemi warabe). 	filip be pekereme, bobo kala ye kenge nwo okibia so, ani igbiki oyiasi se febia fituru nwo nengibia. 	 obudukoapu ma be gbori bo andru, saimbon pita numbireowu be nwo beme, gbori owutoku mianga omi-e, sono-a bali fituru okpokpo na mama inji awo na o nwo nyaname. okuma ari boro nde anga la be, nwo sime tomonikpo bu. jon     jon     jizos be mengi ogono nwengime (matio .- mak .-) 	 saso so siki obudukoapu ma ideri dapa mi sime nyo mume, aru bie bukulo, se doku dapa mi saba kapaniom nwo daabe. ene pula-pulabe se jizos be pa pikibo ini lake. anisiki mi bu, kuro foru miese onungo pakabo mengi mi pikirime. obudukoapu ma tere anikanika inein-a tombi pembe ye nwo dokusam, ini jizos be mengi ogono nwengi aru mi kpekimari oku nwo ori siki inia balafame. jizos be nwose ini beme, o balafa ma iri-e ini bime ini ori oki aru mi bie sein, okuma ani kirikiri aru mi mun ini muari poku mi bie some.  tomoni ma jizos be dokime 	 anibe ene ba, dapa mi bu isi pekere sime tomonikpo mi orime, na gbori aru kenge mi anianga sime ye-e. ini nemime na jizos be ma ori aru mi bukulo se obudukoapu ma na soke, okuma ini o koroma some. taibirias bu jin aru bo poku mi bie some, ani nyanabo be miebaka be so siki, tomonikpo mi fituru fi anga mi na kpeki nyo bu. tomonikpo mi bo ori na, jizos be na oria obudukoapu ma na anianga ini bari ofori-e nwo be siki, ini ari aru ma bukulo se kapaniom mun o dokime. jizos dumo fituru be 	 tomoni ma dapa mi be isi pekere bu jizos be dokibo ori siki ini nwose o beme, yediebo, nde siki i bo mianga la 	 jizos be pekereme, a kokomaye mi duko o piriabe omine i dokiabe aniatibi o fituru fi piki o bi ye mamgba nwo nyana bome nwo be ye gose-e, omine a nwengi bugbiripuma firima kain bome nwo be ye goseke. o firinwengi sibia fiye nwo piri ma, ani nakaraka, o firinwengi sime gbaso dumo fiye mi nwo piri. mi fiye mi ani tombo toku be se o piribia ye-e, aniatibi tamuno dabo be, ori o tonme nwo be elekima seni obu chuasam. jon    	 jizos be ini pekerme, mi ani tamuno be bi na o mie nwo be ye mi-e, o seni o firima bo be o nwo bereni. 	 ini pekereme,  che bugbiripumaye i nwo mie be miese wa ori se i berenibia oku cheye i nwo mie be minea opuadapu ma eleogbo bu mana nwo fime, fiafiadiri mi duko bara bu, ‘o sobie bo fituru nwose ini piri se ini fime’. 	 jizos be nwo beme, a kokomaye duko o piriabe, mozizi be se o piri ye mi sobie bo fituruke i da be mi kokoma sobie bo fituru mi nwose o piri ye-e. aniatibi tamuno be piri fituru mi ani ori-e sobie korobo se, piki dumo seni tomonikiri mi piri bo be-e. 	 ini o bara bime, senibo, mi fituru mi se siki mamgba wa piri. 	 jizos be nwo duko ini pirime, iri ani dumo fituru be-e, i damabo bo goyegoye buru bari inibo tari eke i bereni bo goyegoye inibo puko bari samina eke. mioku, a duko o pirisam, na omine i orisam, okuma o bereni dukuke. i da be seni i piri bo goyegoye i damabobia. ari ngisi i damabo bo nwo desin eke, aniatibi a sobie koro bome i se firima bo be biye nwo miebia erechi, iri bi barake. min i se sein bo be bioku-e, na o se i piri apumamgba bu a gboribo soni fama ma, okuma na ari inimgba sisema-e kuluma ene mibu. aniatibi min i da be bi oku mi-e na toku be ori se o bereni apu mamgba simegbaso dumo nwo nyana. a piki na fib u ini sisemabia kuluma ene mi bu. jon    	 jizos be pekere se nwose ini beme, o bari ominea ogboku mburumburuma. gboribo soni ineda i damabo eke i se sein bo be barana inibo jinebo i pirika simeogbo, a piki fib u inibo sisemabia kuluma ene mi bu. ikiankoroapu ma gieinme, ‘tamuno be o ye seni tomoni mamgba telimabia.’ dabo be dukoye na seni o bara ye dawo bo goyegoye i damabome. min mi ani fieke na dabo be orisa boo mi-e, tamuno be sime nyo bu bo bo be ori kenge mi dabo be orisa ye-e. a kokomaye duko piriabe bereni bo goyegoye simegbaso dumo nyaname. iri dumo fituru be-e. ominea opuadapu ma eleogbo bu mana nwo fime, okuma ini fime. okuma sobie koro bo fituru mi sime bara ani fib o goyegoy fi eke. iri ani sobie bo dumo fitru be-e. mi fituru mi fib o sime sime, inibo dumo gbasobia. a seni inibo piribia fituru mi fi ani iya ojumini mi-e, miese tomonikiri mi dumobia erechi.  	 min mi igani na berejinea na inia ogboku nwo deki bome. ani ini jinbo-jinbo gbela ye-e nde be bo be oria ojumini se wa piri se wa fibia oku 	 jizos be nwose ini beme, a kokomaye duko o piriabe na o nemikase tombo toku be ojumini mi se fiye mie fi ka piki oria pulo mi buka okuma, o dumo nyana eke ominea bie bu. jon    jon    	 jizos be min mi nwo dukome o kapaniom bie, tekewari mi bie yetelimari ogbo. simegbaso dumo okwein ma 	 oria obudukoapu ma be ton-apu min mi naa se nwo beme, mi dieye mi opuma kurome, tubo ineda ani poki be 	 duko o pirika bu jizos be nemime na ini min mi gose mburumburuabe, ani o nwose ini be ye-e, min mi ani o miese o barasin-au  aniokuma, o boro nemikase tombo toku be pikiso iwo o sime se bo nyo mi munbia be ye mi ori okuma nde ominea bu ani simebia oku tamuno teme mi ani dumo piriari ye mi-e, ngisi tomonibo kuro mi ani yebu ofori-e. a duko o pirisa okweinma ani dumo piri tamuno teme mi okiboari ye-e. ani soni ominea bu dapu berenike. (anibe saki mi ngisi, jizos be bereni ka apu ma ori ini nemime, piki o seni ibafibia bo be na.) o piki bari duko ini pirime, min mi a gose nwose o be ye-e na, i damabobia gboribo so ofori-e dabo be ani mie sarasarama inibo pirika sime ogbo.  jon    -  	 saimon pita be pekerme, nyanabo, wa so tubo damamun be iri mi sime gbaso dumo piripiri okweinma nyana bo be-e. se mioku wa bereni piki nemisam na iri ani tamuno be sime nyo bu bo fiafia bo be-e. 	jizos be ini pekereme, iri omine oyimapu finji ma now seleka ani soni ominea bu gboribo oru-e judas be gbolomaye ani o dukoari ye-e, saimon iskariot ya be. aniatibi judas be, ori oyimapu finji ma be gboribo-e nwo be soni, ori mi o seni ibafibia o be-e. jizos be na oria owuapuminapu ma na   min mi bo siki, jizos be o galili bie nyonyomume, o bike o judia bie nyonyomun, aniatibi anianga sime ju bereton-apu ma o babia bara nwo dokiabe. ikowari alali mi kpekisam, ani jizos be oria owuapuminapu ma nwose o be ye-e, mianga mi weriso se so judia mun, miese iya obudukoapu ma i nwengiari firima oribia oku. inibo nwengiari firi now boibia gboribo so ofori-e, ini ibioku se inibo nemi inibo now biabe bebe. i maa ye ma mieabe nwo be siki, ye bebe tomonikiri mi i gbolomaye now nemi ( oria owuapuminapu ma soni ini o berenike.) jizos be nwose ini beme, iya siki mi ma lake. okuma omine siki goyegoye omine na ibime. tomonikiri mi ani ineda tarake se o werima eke, okuma ani taraka seni i werimame, aniatibi a siki mamgba duko ani piriabe na ania miemieaye ma sime. omine pa alali mi mun. iri mi alali mi a mun eke, aniatibi iya siki mi ma lake. ori oko be se galili bie simeme. jon    jizos be ikowari alali mi bie simeme 	 oria owuapuminapu ma alali mi mun so siki, jizos be soni o mume, ani simeoku simeoku soni, o bupakumake, okuma o boima mume. ju bereton-apu ma alali mi bie ini o dokime. ini nwo gbelame, nde ori 	 tomonikpo mi opuma o se miniminima okweinme. dapu nwo beme, ori ibi tombo-e. isiapu ma nwo beme, en-en,ori obori se tomoni ma chin-abe. okuma belema obu bere duko bo ofori-e, aniatibi ini ju bereton-apu ma diki balafamame. 	 kalaye lonme, alali mi mun maju gbasi la, ani jizos be somun oputekewari mi bie saki yedie ye-e. ani opuma ju bereton-apu ma bugbiripumame, se ini nwo beme, nde be tombo be miese opuma ye nemi oku, o diridawowari mun ka siki 	 jizos be pekereme,  i barakubuye a nwo dieke, okuma tamuno be ani i se firima bo be bara mi ani bo ye-e. bereni se tamuno be biye miebia bo goyegoye nemibia, a dieari ye mi tamuno be bara bon a, anikanika i barakubu kuro bu a weri okwein etubo. mina kuro bu weri okwein doki bo be, ori o barakubu boma nwo dokiabe. o se sein bo be boma nwo dokiari bo be, o karakarame, iruo o bie ofori-e. mozizi be oloko mi seni o pirime, ori ani seni o piri ka okuma ominea bie gboribo soni oloko mi dukoye mieke. nde o gose i ba dokiari ye  	 tomonikpo mi pekereme, siteme i bie omi-e tubo i ba doki-au jon    mesaya be ori 	 jerusalem apu ma be dapu nwo beme, be ani bereton-apu ma babia erechi dokiari bo be ori ka diki ori ama ogbo sime okwein-abe, se gboribo soni yedujo o punumake ani boro nwo paka-au na ini kokoma nemisam na be bo anga wa nwo nemi warabe. 	 jizos be oputekewari mi bie yediari ogbo, o gele puko bu nwo beme, o kokoma i nemi se piki a weri bo anga nwo nemi wara-au okuma iri ngeri iya kuro se boke. i se firima bo be, kokomayemiebo-e, omine o nemike,  okum iri o nemime, aniatibi obu a weri bome, ori mi i se firima ye-e. 	 anisiki ini o kumbia bara nwo sokime, okuma gboribo soni bara se o lamake, aniatibi oria siki mi ma lake. okuma ton-apu tomonikpo mi bie o bereni se nwo beme, mesaya be bobia siki be bo be miesa bugbiripumayema nengi aye o nwo mie be nyokoruapu ini nwo firima jizos be kun-e mume 	 farisiapu ma bo tomonikpo mi jizos be gbolomaye bu miniminima maa ye ma okwein-ari bara mi nwo na siki, ini na tibini agbamieapu ma na da nyokoruapu nwose firimame jizos be kunbia erechi.  jizos be nwose ini beme, a kele omine na sime bolomabia, anisiki a so i se firima bo be damamunbia. omine i dokibia, okuma omine i ori eke, aniatibi omine ineda a simebia nyo mi mun eke. jon    jon    dumo-piri ideri-a mengi 	 alali mi be kuluma ene mi se piki kuro tein ene mi, ani ene mi bu jizos be sise chie se gele puko bu nwo beme, mengi puko taribo goyegoye i damabo se bu. fiafiadiri mi duko bara mi bu, ‘i bereni bo goyegoye, ideri-a mengi inibo kubiemgbolu bu sara pakabobia,’  jizos be teme be gbolomaye bu min mi dukome, ani o bereni apu ma nyanabia ye mi. anisiki mi bu teme be ma ini o se tomonikiri firimake, aniatibi jizos be ma o fibu sise mun oria boma mi bie soke. tomoni ma ogboku sime pua mi 	 tomonikp mi bie sime ton-apu mi o duko ye mi na se nwo beme, be ani kokoma ikiankorobo be-e 	 inia bu dapu nwo beme, mesaya be ori-e jon   -  ju bereton-apu ma be berenika mi 	 nyokoruapu ma vinpiki mun siki, tibini agbamieapu ma na farisiapu ma na nwo se ini gbelame, nde o gose ori oki boka ye 	 nyokoruapu ma pekereme, jin siki be tombo be okwein oku okwein sa bo ofori-e 	 farisiapu ma nwose ini gbelame, omine soni ori obori se o chin bereton-apu ma bie anikanika farisiapu ma bie o bereni se o nemi boo mi mina tomoni ma mozizi oloko mi ini ani nemike, anigose tamuno worinime sime ini pririme 	 nikodimos ani farisiapu ma be gboribo-e, din se jizos be damamun bo be. nwose isiapu ma beme, minea oloko sime bara bu wa ineda berekon tomonibo bara sima eke ma wa o bipi naa ka sime ogbo, piki o mieye nwo doki pakuma bo ka sime ogbo. 	 ini o pekereme, iri soni galili bo fiafiadiri mi dawo, ani ibu okorobia na ngisi galili mi bie ikiankorobo pakaboboko. sefi bu ini olo eremenibo ma  se ori bobo so mina wari mume, okuma jizos be so olivs tundu mi ogono mume, [ anibe ene ba be ded funfun bu o vinpiki oputekewari mi bie mume. tomoni mamgba kobirima o kelemame, se o kponji sime se saki ye seni ini dieme. oloko dieapu ma na farisiapu ma na ini sefi sime gbori eremenibo nwo kun bome, a miese ari inimgba toroko chie simeme. ini nwose jizos be beme, yediebo, ma eremenibo ma a sefiari ogbo ini a kunme. minea oloko mi bie mozizi be o tonsam na ini oko sime eremenibo nwo gbin ba. mioku, iri nde i duko oku ini min mi dukome se dientu jizos be piribia erechi, miese ini bere se o punumabia bara. okuma jizos be tu se o bara tumgbali se kiri ye gieinme. ini aninyo chie sime bere seni o gbelari ogbo, ori obu chiema se nwose ini beme,  ominea bie ma si mie ka bo goyegoye ye inibo tatari dupari mi nwose a gbin. jon   	 a nwo pekereme, gboribo soni ofori-e, senibo. 	ani okuma, ibime, iri soni a berekon i bara simake. so, okuma bari si mie ma.] jizos be tomonike mi be enekubu-e 	 jizos be pikina okwein farisiapu ma pirime. iri tomonikiri mi be enekub mi-e, i duko nwengibo goyegoye dumo mi be enekubu nwo nayanbia se inibo ngisi kanakana bie nwengi eke. 	 farisiapu ma nwose o beme, mioku iri bara na onyechie ibu piriabe i dukoari ye mi, yebu ofori-e. jon    ari onyechie ibu pirime, i se firima dabo be piki onyechie i pirime. 	 ini o gbelame, i da be ori nde anga omi 	jizos be nwose inik pekereme, omine i nemike i da be so o piki o nemike. omine i nemi okuma, o piki i da be so nemibia. 	 jizos be min mi mgba nwo dukome ori oputekewari mi bie yedieari ogbo, ini diepiriaye igbema koroma koroma bie mi bu. se o kun gboribo so ofori-e, aniatibi oria siki mi ma lake. omine ineda a muari nyo mi nwo mun eke 	 jizos be piki nwose ini beme, a sobia omine i dokibia, okuma omine ominea si ma bie sime fibia. omine ineda a muari nyo mi mun eke. 	 ani ju bereton-apu ma nwo be ye-e, o nwo beme, wa ineda o muari nyo mi nwo mun eke. min mi ani fie-au na ori obu babia 	 jizos be pekereme, omine mi chukuju mi o weri pakabo ye-e, okuma iri ogonoju mi a weribo ye-e. omine mi tomonikiri mi bie mi o weribo ye-e, okuma iri a mi tomonikiri bie weri boke.  min mi gose mi a duko o piriariye-e na omine ominea si ma bie sime fibia, ‘iri ani iri-e,’ nwo be ye mi o nwo berenike bebe, ominea si ma bie mi o sime fibia ye-e. jon   	 ini kainboke, na o dabo be gbolomaye nwo duko ini piriabe. ani jizo be nwose ini be ye-e, o tombo toku be nwo deki chiemabia siki, mi o nemibia ye-e na ‘iri ani iri-e’ anisiki mi o nemibia ye na iri i barakubu bu mie ye ofori-e, okuma dabo be se i die ye kenge mi a dukoari ye-e. i se firima bo be piki iri na omi-e na ori ibu barasin se ari ngeri simeke, aniatibi a siki mamgba o bubeleye miemieme. 	 jizos be dukoari ye ma nwo na ton-apu o berenime.  furo-awo na omoni na 	 ani jizos be nwose o bereni juapu ma beye-e, omine a dieari ye ma mieme nwo bebe omine kokoma iya obudukoapu-e. o kokomaye mi nwo nemibia, se kokomaye mi miese omine ngeri ominea bu ma nyanabia. 	 ini nwo pekereme, mine ebraham furo bie awo-e, wa omoni so pirisa bo ma ofori-e. cheye ani okuma i nwo fie-au, nwo be na, ‘omine obu nyanabia’  jon   	 ini o pekereme, minea da ani ebraham be-e. 	jizos be ini pekereme, omine nemikase kokoma ebraham awo-e nwo be okuma, o nwengi firi ma mgbokuo nwo nwengisam. a bebema miesa ye mamgba ani tamuno be bipi a naasa kokomaye mi nwo duko o piri, ani soni omine i ba dokiabe. ebraham be o nwo sime ye nwo mieke ominea da be mieye mi o mieari ye-e. 	ini nwo pekereme, tamuno be na minabu na kenge mi wa nyana dabo be-e, mine ani oria kokoma awo ma-e. 	 jizos be nwose ini beme, tamuno be nemikase kokoma ominea da-e nwo be okuma, omine i belemabia, aniatibi tamuno be bu a weri bome, se mioku a mianga omi-e. iri ngeri iya kuro bu boke, okuma ori mi i se firima ye-e. nde o gose a duko ye nwo kainbo ka ye aniatibi omine ineda inema a se bo oku mi nwo pokike. omine ominea da oru be awo-e, o biabe omine ominea da be biariaye ma nwo duko nwengi. saki mi ngisi ori mini bo-e, o kokomaye mi ju nwo sosoke, aniatibi kokomaye o bie ofori-e. ori iruo kon-ari siki ori na sopakaye, mi o mieari ye-e, aniatibi ori iruo bo-e, piki iruo mamgba be dabo-e. okuma a kokomay mi nwo dukome, ani mi miese omine i bereni ka ye-e. ominea bu tubo gboribo ineda duko be na iri a siye miesam a nemikase kokomaye mi nwo duko okuma, nde ani okuma o gose bereni ka ye  tamuno be bu weri bo bo be, tamuno be okwein ma pokipokime, omine ani simeoku-simeoku soni o tamuno be bu boke, min, mi miese o poki duku eka ye-e. jon   jon   jizos be na ebraham be na 	 ini jizos be gbelame, wa karakaraye duko ka nwo be na iri sameria bo-e, na siteme piki i bie omi-e 	 jizos be pekereme, siteme i bie ofori-e. ari i da be osime, okuma omine i osike. ari osi doki ibu pirike. ani dokiari gboribo omi-e, o piki i ju so se berekon-abe. a kokomaye duko o piriabe iya dieye mi miebo goyegoye ngisi inibo fi eke. 	 ini nwose o beme, mioku mi wa kokoma nemi ye-e na siteme i bie omi-e ebraham be o fime, ikiankoroapu ma piki fime, aniso iri nwo beme, na iya dieye mi miebo goyegoye inibo ngisi fi eke.  minea da ebraham be o fime i okika na i opusotein ebraham be nengime i oko oki ikiankoroapu ma ini fime. i koroma bara iri tubo 	 jizos be pekereme, a nemikase osi se ibu piri nwo bi okuma, i barakubu osi mi, ani papaya nwo sobia. i da be mi osi se i piriari ye-e – o be na ominea tamuno-e nwo be gbori bo be. ma omine o nemike iri ari o nemime. a nemikase be na iri o nemike nwo be okuma, ari o juo iruo konbo nwo sobia, okuma ari o nemime, a piki oria okweinma duko ye nwo mieme. ominea da ebraham be o biebeleme na ori iya bo siki mi nwo oribia ori ani ori se biebeleme. 	 ini nwose o beme, kura mesi-oyi finji kenge soni ma i lake – okuma ebraham be re mi i orisa ye-e 	 jizos be pekereme, a kokomaye duko o piriabe, na ma ini ebraham be yi ka siki ngisi, ‘ari omi-e’. jon   -  jizos be ini torumgbolupun bu yi owubo gwome  jizos be nwengima muari ogbo, o torumgbolupun bu ye gbori owubo nwo orime. oria obukukoapu ma o gbelame, yediebo, tubo mie sib u ini torumgbolupun bu be owubo be yi oria si muno anikanika o yiapu ma be si 	 jizos be pekereme, oria torumgbolupun mi ani oria sin a mie gboloma nyanake, piki o yiapu ma si soni o torumgbolu ma punmake. okuma o torumgbolu ma punme, miese tamuno kuro mi obu ania firi nwo nwengibia bara-e. ani pa enekaka bu omi-e nwo be siki, wa i se firima bo be firi mi nwo nwengibia, din boabe gboribo so ineda firinwengi eka siki. a tomonikiri simeari siki, iri tomonikiri mi be enekubu-e. 	 jizos be min mi nwo duko so siki, o fula se kiri sarame, ani se abain mi na wolomame se ani seni tombo be torumgbolu ma abakalame se nwose o beme, mun sailoam dapa mibie i toru sikiri. (mi ere mi fie aye firima.) ani tombo be mun ye-e, o toru sikiri, se ye ori bu vinpiki so ye-e. 	 anisiki ori na kpekima anga-apu ma na borosa siki o ye omgbo-mgbo bara bo be ori ka 	 daba nwo beme, ori bo be ori-e, okuma isiapu ma nwo beme, en-en, orike o papa ori na kikiname. 	ani tombo be beye-e, iri tombo be-e. 	 ini o gbelame, nde i torumgbolu ma miese finji oku jon   	 ini nwo gbelame, nde ori 	o nwo pekereme, a nemike. farisiapu ma mi nweni gwo mi tibi nwo nemi dokime 	 anisiki ini borosa siki torumgbolupun bo be nwo oki mun farisiapu ma pirime. jizos be abain kpo se nweni bo be torumgbolu ma finji ene mi inyosara ene-e. farisiapu ma anisiki piki torumgbolu finji bo be gbelame, o miese o torumgbolu finji oku mi. o duko ini pirime, ori abain se i torumgbolu ma abakalame anieso, ari i toru sikirime, se mioku a yeorisam. 	 farisiapu ma be dapu nwo beme, min mi nwo mie bo be tamuno bu bo boke, aniatibi ori inyosara ene be oloko mi kokoke. 	ani simeoku soni, isiapu ma nwo beme, nde siye miebo ineda nwo sime bugbiripuma elekima nwo miebia oku se pua inia ogboku pakabome. 	 ani farisiapu ma piki kpoto nweni bo be gbela ye-e, i nwo beme, na ori mi i torumgbolu ma finji ye-e – ibime, nde o gbolomaye bu i dukoari ye 	tombo be nwo pekereme, ori ikiankorobo-e. jon   	 o yiapu ma pkereme, wa nemime na ori minea toku-e wa piki nemine na torumgbolupun bu wa o yime. okuma o miese o mioku bara werima yeoriari oku wa nemike o torumgbolu ma finji bo soni wa piki nemike. omine o gbela ori ogu lasam, ori ineda barana pekerebia o yiapu ma min mi nwo dukome, aniatibi ini ju bereton-apu ma dikibalafame, ani bipiogbo borosa apu ma na o bereni se be na ori mesaya be-e nwo be bo goyegoye ini inibo depakumabia tekewari mi bie.  ani mi o yiapu ma gose be ye-e, na ori ogu lasam omine o gbela 	 ini mama siki karama torumgbolupun bu ini ye bo be chin se nwose o beme, tamuno be toroko bereni na i kokomaye dukobia wa nemime na be nwo i gwo bo be simiebo-e. 	 nwenibo be nwo pekereme, ori simiebo-o simiebo ka-o a nemike. iri nemi gboriye ani i torumgbolupun simeme, se mioku a yeoriabe. 		 ini o gbelame, nde o se i mie oku nde iya torumgbolupun obi mi o nwo gwo oku 	 o pekereme, a duko o piri borosam aniso o poki sukuke. nde o gose piki ani na dokiari ye obiasi, omine soni oria obudukoabu so nwo biabe 	 ini fula se o piri se nwo beme, iri ani ori bo be obudukobo-e, okuma mine ani mozizi obudukoapu-e. wa nemime na tamuno be okwein mozizi be pirime ori bo be okuma, o bo anga soni wa nemike 	 tombo be perekeme, min ye mi kiri ye so bara diki o bo anga o nemike, okuma ori i torumgbolu ma finjime wa nemime na tamuno be o simieapu naanaake okuma kokoma ori osi se o bi ye mie apu ma ori ini naanaame. jon   jon    be bo be tamuno bu weri bo ka okuma ori ineda gboriye so mie eke. 	 ini pekereme, iri jokuma si bie ini yi piki dikidiki pakumabo bo-e – iri re ye se wa die doki-au ani ini tekewari mi bie bo depakuma ye-e. teme-anga be torumgbolupun 	 jizos be pakaye mi naa siki, o nweni bo be dokime, o bo ori ori siki o nwose nweni bo be gbelame, tombo toku be i o bereni 	 nweni bo be pekereme, senibo, duko okom ori tubo, miese ari o berenibia bara 	 jizos be nwose o beme, i ori ori borosam, ori mi mioku iri na okwein-ari bo be-e. 	 nwenibo be nwo beme, a berenime, nyanabo se jizos be toroko kpereki korome. 	 jizos be nwo beme, a bo mi tomonikiri berekon-e bome, miese torumgbolupun-apu ma yeoribia bara, yeori apu ma ye ori eka bara. 	 ori na anianga sime farisiapu ma be dapu ori okwein ye mi nwo naa se o gbelame, kokoma bu i beke na mine soni, minea torumgbolu ma punme 	 jizos be pekereme, ominea torumgbolu ma nemikase punme nwo be okuma, bere mgboku ominea barasi eke, okuma o nyo orime o nwo be siki, ani mi fieabe na o pa berebarasi bie omi-e.  jon     jizos be nwo beme, a kokomaye dujo o piriabe na boko mi bu weri anana ma simeari nyo soka, se jin nyo bu weri tanji so bo be, ori furubo-e, piki angarafibo-e. boko mi bu weri so bo be ori mi ananadikidikibo be-e. odoboko koru bo be boko mi finji o piri me, ori ere se oria anana ma chin siki, ari o puko naame, se ori aria toroko isun pakame. ori ari oki pakumabo siki, ori aria toroko isunme se anana ma o dukome, aniatibi ari o puko nemime. ari jinbo duko eke aninakaraka, ari inibo diki mangibia, aniatibi ari inibo puko nemike. 	 jizos be mi kabo mi kon ini pirime, okuma o duko ini piriari ye mi ini kainboke.  jizos ibi ananadikidikibo be 	 ani jizos be pikina nwo be ye-e. kokomaye a nwo duko o piriabe iri ani anana ma be boko mi-e. ma a bo ka se tatari bo apu mamgba furuapu na angarafiapu na-e, okuma anana ma ari ini pokike. iri ani boko mi-e. i bu boro bie so bo goyegoye inibo duaboroma nyanabia o so bo se piki pakabia, se fifiye nwo doki oribia. furubo be furu kenge mi o gose bo ye-e, ban a, yesima na. iri a bome miese o dumo nyanabia bara – dumo mi anibe beinwatawata bu. 	 iri ibi ananadikidikibo be-e, ani bereni se fi anana ma piribia bo be. ini okobo be, ori ananadikidikibo, ori piki anana ma nyanake, o piriobiri boari oku nwo ori siki, ori anana ma weriso se mangi some anigose piriobiri be anana ma kun se ari galagalamame. ini okobo be o mangi some, aniatibi ori, ini ori okome, o piki anana ma abalake. iri ani ibi ananadikidikibo be-e. dabo be nwo i nemi, iri soni nwo dabo be nemi bara mi, ani gbori bara mi a nwose iya anana ma nemime iya anana ma piki oko se i nemime. a piki bime a fi ari piri. sime i piri jin anana piki omi-e, mi anana ogbo mi bie oforika ye. a piki ari soni okibobia ari i puko pokibia, ari piki bo gbori anana ogbo nwo, so bia se gbori anana dikidikibo ari dikidikibia. jon   	 pua piki juapu ma ogboku pakabome ma okwein ma gose. ton-apu inia bie nwo beabe, siteme o bie omi-e o nomuabe nde o gose o pokiari ye 	 okuma isiapu ma nwo beabe, siteme bie bu simebo ineda be bo be okwein-ari bara mi se okwein eke nde siteme ineda torumgbolupun-apu torumgbolu ma nwo finjibia oku ini jizos be sikime  jon   jon   	 anisiki tomoni ma pikina mgbele deki ὸ gbinbia erechi dokim. jizos be nwose ini beme, dabo be se i piri nwengi nwo be ton-a ibi-a firi ominea ogboku a nwo nwengisam, firima bu nde ye gose omine mgbele se i gbin-e ton-au 	 ini piki ὸ pekereme, wa ibi-a firi gose mgbele se i gbin-e tonke, okuma i weri tamuno be woloari bara mi gose-e iri tomonibo-e, okuma ibu i nwose tamuno mieabe 	 jizos be pekereme, ominea oloko bie giein warabe na tamuno be nwo beme, ‘omine tamuno-e’. wa nemime na fiafiadiri mi duko ye mi kokomaye sogbasome se tamuno be tamuno nwose ini chinme, ini oria oku mi se firima apu ma. iri okuma, dabo be i sele se i se tomonikiri mi firimame. nde aniokuma, omine ineda bebia oku na a tamuno be wolome, aniatibi a nwo beme, iri tamuno toku-e aniokuma omine i bereni ma, a nemikase i da be firima nwo nwengike bebe. omine i berenike nwo be soni, iya firima o nwo bereni miese ani obu okorobia bara na dabo be ori i bie omi-e, iri so piki dabo be bie omi-e. 	 ini piki jin siki se o kun dokime, okuma ori inia bara pelema some.  	 jizos be vinpiki jodan toru mi saba jon be mengi se nweni sara sime nyo mi mume, se aninyo simeme. ton-apu o damabome, ini nwo beme, jon be o bugbiripuma firi nwengike, okuma o be tomonibo be bu duko ye goyegoye kokomaye-e. se aninyo ton-apu o berenime. jon   - lazuros be fi mi   betani bie anga sime gbori owubo, lazuros nwo chinbo, obime. betani mi ani meri ma na numburaro mata ma na anga ama mi-e. ( ma meri ma ani yela kunu olo se jizos be buo ma bu sara se a tibinime se ari gurosin bo ma-e, numbireowu lazuros be mi obi ye-e.) eremeni minapu ma oku seni jizos be firimame nyanabo, ibu yela ikiabo be ori obiabe. 	 jizos be ani na siki o nwo beme, min obi mi be kuluma mi ani lazuros be fi nwo so eke min mi gose pakaye ani boma okibo tamuno be piribia erechi-e, tamuno toku be piki ania bu boro boma nyanabia. 	 jizos be o mata ma na numburaro ma na piki lazuros be na nwo belemame. lazuros be obiabe nwo be bere bo o la siki, o sime nyo mi bu mama eni o now gbnama simeme. mi anisiki o nwose obudukoapu ma be ye-e, o ye wa vinpiki judia mun. 	 obudukoapu ma pekere, yediebo ma bo laka siki bu juapu ma mgbele se i gbin-e tonme i piki vinpiki aninyo mun-e ton-au jon   	 obudukoapu ma pekereme, nyanabo, o nemikase monoabe bebe obu ibibia. 	 okuma jizos be fiaye ani lazuros be o fisam, okuma ini nwo koromame na jokuma mono bere o nwo dukome. ani jizos be belema duko ini piriye-e na, lazuros be o fisam, okuma ominea tibi gose i biebeleme na ari ori na ofori-e, miese o berenibia bara. ye wa o damamun. 	 tomas (ini main palia-awo se chin bo be) nwose ojuo obudukoapu ma beme, ye mine mgba yediebo be na mun, se wa obu so se ori na fibia bara jizos be ani fibusise mi na dumo mi na-e  	 jizos be bo nyo mi lasiki, o dokibo orime na ini lazuros be dipi inein-a din borosam. betani bu oki mun jerusalem la kalaye kenge konme ani mama tombi la, se ton-a juapu mata ma na meri ma na nwo damabome inia kubie kuromabia erechi inia numbireowu be kon fi mi bu. 	 mata ma naame na jizos be o boabe nwo be siki, a paka mun ori na iria-e mume, okuma meri ma wari bie a smeme. mata ma nwose jizos be beme, nyanabo, i nemikase mianga simeme nwo be okuma mgboku i mbire be o fi eke okuma a berenime na mioku so tamuno be i o bara bi ye goyegoye o se i piribia. 	 jizos be nwose a beme, iri mi fibusise mi na dumo mi na-e. i bereni bo goyegoye inibo dumo bia, inibo fime nwo be soni, se dumo sime se i bereni bo goyegoye ngisi inibo bari fi eke. min mi i bereni jon    jizos be owume 	 mata ma min mi okwein so siki, a vinpiki mun numburaro meri ma chinme, boima bu. a nwo duko a pirime, yediebo be o mianga omi-e, ori i gbelabe. meri ma min mi na siki, a be sise se mun ori na iriame. ( jizos be ma o bo iwoama mi la ke, o pa piki mata ma bo ori na iria nyo mi bu omi-e) meri ma na wari bie sime a kubie kuroma sime a pu ma a dukome, ini a sise se jua pakari oku ori siki, ini nwo chinme na a mun idupu mianga siki sime owu-e muabe. 	 meri ma mun jizos be sime nyo mi la se ori ori kirikiri, ari o buo chuku biki korome. se nwo beme, nyanabo, i nemikase mianga simeme nwo be okuma mgboku i mbire be o fi eke 	 jizos be ari owuari oku mi nwo orime, o piki ari na sime apu ma kon-ari owu ma so nwo orime, o piki ari na sime apu ma kon-ari owu ma so nwo ori siki ani opuma obu la me, se piki o tibifoinmame. ori ini gbelame, nde nyo omine o dipi 	ini nwose o pekereme, bo diki nyanabo. 	 jizos be ori owume. ani tomoni ma nwo be ye-e, ori o belema la oku diki 	 inia bu dapu nwo beme, o torumgbolupun bo be torumgboluma nwo finjime, o mie ka ori ineda lazuros be dua eka fi bu o lazuros be sisemame jon   	 jizos be nwose ini beme, o dupari mi dekisin mata ma, fi bo be numburaro ma, pekereme, nyanabo ani sibara se furubia. ini o dipi inein-a din lasam 	 jizos be nwose a beme, a duko i pirika na i nemikase berenime bebe i tamuno be boma nwo oribia ini dupari mi nwo dekisinme. jizos be ogono diki, se nwo beme, dabo, a miebaka se i beme na i i naasam. a nemime na i siki mamgba i naanaame, okuma mianga sime apu ma gose mi a min mi duko ye-e, miese ini berenibia bara na, iri i se firimame. o min mi duko so siki, o gele puko bu olokume, lazuros, pakabo fi bo be sise pakabome, ala birima bite ma o bara ma na o buo ma na finame, bite piki o toru fina kelemame. jizos be nwose ini beme, omine o fima se o so. berebiya jizos be piri mi (matio .- mak .- luk .-)  	 bo meri ma la-e bo ton-a tomoni jizos be mie ye mi orime, se o berenime. okuma inia bu dapu vinpiki farisiapu ma damamun se jizos be mieye mi duko ini pirime. ani farisiapu ma na tibini agbamieapu ma na mun berechiri mi na iria se nwo be ye-e, nde wa mie biaoku be tombo be nwengiari bugbiripuma firima diki wa nemikase obu barasin se o mi bara mi mie ma muabe nwo bebe, tomonibo goyegoye o berenibia se rom bereton-apu ma ini bo minea oputekewari mi bun a piki minea se mi bun a kurokon, se ari famabia inia bu gboribo, kayafas ani ori ere-e, ori ani, ani kura mi bu gele agbamiebo, be-e, o nwo beme, omine nde nde sime oboriapu o nemi ka na ominea bu ani ibiteinme, gboribo fi tomoni mamgba piri mi, bebe se mi mgba fa nakaraka kokomaye bu o kon okwein mi, o barakubu okwein o nwo konke aninakaraka ani kura mi bie gele agbamiebo bara bu ori ikiankoroabe, na jizos be o fi juapu ma piribia, pki ini kengeke, okuma galagala sime tamuno be awo mamgba o nwo kobirima gboriye miebia. jon   –  	 sababoro alali mi be siki mi kpekisam ton-apu ama mibie paka so jerusalem mume, mun bu mie fiafiama mie mieye nwo miebia erechi alili mi ma laka sime ogbo. ini jizos be nwo doki simeme, se ini oputekewari mi bie kobirima siki ini jinbo-jinbo gbelame, cheye o nwo koroma-u pikipikiye ofori-e alali mi o bo eke, o bo be tibini agbamieapu ma na farisiapu ma na tonsam na jizos be sime nyo nemibo-nemibo inibo gbarimaka bara bu ani duko, miese ini ineda o kunbia bara. betani bie olo se jizos be bu sara mi (matio .- mak .-)  jon    	 okuma jizos be nwo beme, omine a weriso ye a nyana ye mi a nwose weri iya dipi ene mi koru. igwein-apu ma siki mamgba ini omine na omi-e, okuma iri ma a siki mamgba omine na sime eke. biya lazuros be piri si bere 	 juapu ma bu baka apu naame na jizos be betani bie ori omi-e, ani ini aninyo mun ye-e, jizos be oribia ye kengeke, okuma lazuros o fi bu sisema bo be oribia ye gose. ani tibini agbamieapu ma berebia ye-e miese ini lazuros be so nwo babia bara, aniatibi o tibi gose ton-a juapu ini koroma so se jizos be nwo bereniabe. omubaraibi bara se jerusalem so mi (matio .- mak .- luk .-) 	 	 anibe ene ba sababoro alali mi gose bo opu tomonikpo mi mgba naame na jizos be o jerusalem boabe. ani ini koro bara ma nwo olo pakamun ori na iria-e mun ye-e, oloku se nwo beabe, o tamuno be tokoni tamuno be o belema nwo nyanabo be ere bu bo bo be tamuno be izrel amanyanabo be belema jon    	 balafa ma, zaiyon opuama 	iya amanyanbo be o bosam, 	ayamburama asun ogono o sime se boabe 	 anisiki oria obudukoapu ma nin mi ini kainboke okuma ini jizos be sisema mun boma bie so siki, mi ini se biekoroma ye na fiafiadiri mi obu min mi gbolomaye nwo dukome, na ini piki ani mie o pirisam. 	 jizos be idupu bie lazuros be fib u nwo chin sisema siki bu kiri sime apu ma, pakaye mi duko wasamame. ani gose mi tomonikpo mi mun ori na iria ye-e – aniatibi ini naame na o nwo sime bugbiripumaye miesam. farisiapu ma nwose jinbo-jinbo beme, omine orisam na ngisi minea bara so anga bari ofori-e diki, bebe tomonikiri mi mgba o duko nwengiabe ton-a grik-apu jizos be dokime  	 da grik-apu mun jerusalem bie tamunro teke-e mun apu ma bie omi-e, ani alali siki mibu. ini filip be damabome, (galili bie sime betsaida bu bo bo-e) se nwu beme, senibo wa jizos be ori bime. jon    jizos be oria fi mi gboloma bere nwo dukome 	 i kubiemgbolu mioku i bu fukamasam – se a che duko be a nwo bebia muno, ‘dabo, bereni ma mi siki mi bo i ogono gbana’ okuma ani mi a gose bo ye-e – mi torusiori siki mi bie tolu borobia erechi. dabo, boma okibo iya ere piri 	anisiki puko sobie bu nwo beme, ari ani boma borosam, a piki ani bomabia. 	 aninyo chie sime tomonikpo mi puko mi naa siki inia bu dapu nwo beme, soalagba fieme, anisiki dapu piki nwo beme, enjelbo okwein o pirime 	 okuma jizos be nwose ini beme, i gose mi puko mi okweinke, okuma omine gose-e. mioku ani berekon tomonikiri mi piribia siki mi-e miokumi ini bereton tomonikiri mi piriari bo be nwo suma gbinbia siki mi-e. ini mi sekiri i deki chiemabia siki, a tomoni mamgba nwo jine i bu piribia.  ( min mi o nwo dukome se o konbia fi bara mi die pakuma gose.) 	 tomonikpo mi piki o pekereme, be na, minea oloko mi nwo dukome na mesaya be o dumo gbamasobia. nde ani okuma, i ineda nwo bebia oku na ini tombo toku be nwo deki chiemabia be tombo toku be tubo 	 jizos be pekereme, enekubu mi ani kele ominea ogboku simebia. omine ominea ateli bie simema mun, omine enekubu mi nwo nyana warasiki, miese kanakana mi bo o gbein eka bara aniatibi kanakana bie nwengiari bo o muari nyo o nemike.  anierechi omine enekubu mi bereni omine ani nyana warasiki, miese omine enekubu tomoni nwo sobia bara. tomoni ma be bereni-nyanaka mi 	jizos be min mi duko so siki, ori inia bu sikima se obu biome. ori inia torukubu bu maa bugbiripuma ye ma miesam nwo be soni, ini o berenike, miese aizaya ikiankorobo be duko ye mi bo kokomaye sobia bara na 	nyanabo, tubo wa duko oku mi bereni 	nyanabo be oria kuro mi o se tubo die 	 min mi gose ini ineda berenike, aniatibi aizaya be pikina nwo beme, tamuno be inia torumgbolu ma punmame piki inia kubiema gbeinsam, miese inia torumgboluma ye ori eka bara, se ini vinpiki i damabo eke, tamuno be nwo beme, bofia ari ini gwo. 	 aizaya be min mi nwo dukome, aniatibi o jizos be boma mi orime se o gbolomaye nwo dukome. 	 ani soni, ton-a ju bereton-apu jizos be berenime okuma farisiapu ma gose ini belema ani gbolomaye dukoke, miese ini tekewari mi bie ini depakuma eka bara. ini tomoni belema oki ye nwo belematein tamuno be belema oki ye nwo nengime. jizos okwein ma be berekon mi 	 jizos be gele puko bu nwo beme,  i bereni bo goyegoye iri kenge nwo berenike, okuma piki i seni firima bo be be, nwo berenime. i ori bo goyegoye, piki i se firima bo be nwo orime. enekubu bara a nwose tomonikiri mi bie bosam, miese i bereni bo bereni bo kanakana bie sime eka bara. iya oku naa se ani dukoye miekabo goyegoye a berekon inibo piri eke. a bo berekon tomonikiri mi piri-e boke, okuma ani duaboromabia erechi-e. i siki se iya oku mi oki ka bo goyegoye, berekon inibo piribia gboribo a nwo nyaname. a kon sa okweinma inibo berekonbo nwo sobia kuluma ene mi bu min mi kokomaye-e, aniatibi iya kuro bu a weri okweinke, i se firima dabo be a dukobia ye na a konbia okweinma na nwo ton i pirisam. a piki nemime na oria oloko mi simegbaso dumo okibobia. ani okuma a duko ye mi, ani dabo be i be na a duko nwo be ye mi-e. jizos be oria obudukoapu ma buo ma sikirime  sababoro alali mi obu ene mi mioku ani bo nwo lame. jizos be nemisam na o tomonikiri mi koroma so se dabo be damamunbia siki mi lasam. o siki mamgba tomonikiri sime oria tomoni ma nwo belema belemame, o piki ini belema mun kuluma mi lame. 	 jizos be na oria obudukoapu ma na saso fiye bu simeme. oru be jizos be se ibafibia koroma nwose judas, saimon iskariot ya be kubie chuame. jizos be o nemime na dabo be o beinma kuro seni o pirisam o nemime na tamuno be bu o bome, o piki so tamuno be nwo damamuabe. ani jizos be debul bu sise ye-e, oria ogono gbana buchuaye mi sin, se busin-ikpo se o biri kun ye-e. se o mengi se pani bie sara, se saki obudukoapu ma buo ma sikirime, se o se birikun busin-ikpo mi seni inia buo ma sinme. o bo saimon pita be la siki, o nwose jizos be beme, nyanabo, i i buo ma sikiri be 	 jizos be o pekerme, a mieari ye mi mioku ma i nemike, okuma obuko i nemibia. 	 pita be gainma dukome, i ngisi i buoma sikiribia siki ofori-e 	 saimon pita be pekereme, nyanabo, i buo ma kenge aniokuma nwo sikiri ma i barama na i tibi na nwose chua sikiri 	 jizos be nwo beme, mengi birisa bo goyegoye inibo gbotubara fiafiasam, inibo bari jin mengi biri eke, buo sikiri sikima okuma. o mine mgba o fiafiasam-omine mgba, gboribo sikima okuma. ( jizos be o se ibafibia bo nwo nemi borosam ani mi o gose nwo be ye-e, omine mgba o fiafiasam, gboribo sikima okuma.) 	 jizos be inia buo ma sikiri so siki,ori oria ogono gbana buchuaye mi piki nwo chuame, se vinpiki debul bu o sime nyo nwo mume. o gbelame, ari obu mioku mie ye mi o kainbo yediebo na nyanabo na o nwose i chinme, ani piki karakarame omine oko se i chin, aniatibi ani a so ye-e. iri omine nyanabo-e, piki ominea yediebo-e, a piki mioku ominea buo ma nwo sikirisam. aniokuma, omine so o jinbo-jinbo buo sikiri. dikida biaye a nwo mie o diesam, miese a mie o piri bara mi o nwo miebia bara. a kokomaye duko o piriabe duba inibo nyanabo nengi omonibo ofori-e, okunwengibo duba inibo se firima bo nengi eke. mioku o kokomaye mi nemisam, ominea biebele labia oku diki, o nemikase ani seni miemieye bu chubia okuma 	 o mine mgba gbolomaye a nwo dukoke a sele okisapu ma a nwo nemi warabe. okuma fiafiadiri mi kokomaye pa nwo sobia, mi bara mi nwo sobia, mi bara mi nwo be ye mi, na ‘iri na iya fiye dia fib o be vinpiki iri na tuburume.’ a min mi nwo duko o piriabe ma ani pakaka simeogbo, miese anibo pakabia siki, o berenibia bara, na ‘iri ani iri-e’ a kokomaye duko o piriabe a se firima bo okibo goyegoye, pikina i okime, piki i oki bo goyegoye, piki i se firima bo be nwo okime. jizos be ini o se ibafibia ikian nwo korome (matio .- mak .- luk .-)   	 jizos be min mi nwo duko so siki ani bakama o bufukamame, se o belema dukome, a kokomaye duko o piriabe ominea bu gboribo i se ibafi-e muabe. 	 obudukoapu ma jinbo-jinbo dikime, ani bakama inia bubalablamame se nwo be na o tubo bu mi bere mi duko-au.  obudukoapu ma be gboribo, jizos be belema bo be, jizos be angasiki sime warabe. saimon pita be o fonfuma se nwo beme, o bere dukoari bo be nwose o gbela. 	 ani ori obudukobo be jizos be kpekima se o gbela ye-e, ori bo be tubo, nyanabo 	 jizos be pekereme, a fituru pekere mi se odu mi bie su, se ani se piribia bo be ani ori bo be-e. ani o fituru pekere mi oki, se ani se su, se ani seni judas be nwo piri ye-e, ani saimon iskariot ya be.  judas be fituru mi oki kirikiri, oru be o bie some. jizos be nwose o beme, fikiri i miebia ye mi nwo mie debul bu sime apu ma bu gboribo soni jizos be gose min mi se o be ye nemike. judas be nwo igbiki akpa mi olo warasiki, obudukoapu ma be dapu nwo koromame na jizos be ori o beabe na o mun alali mi bie, inia bupalimaye nwo fe, anikanika o mun ye se die igwein-apu ma nwo piri. 	 judas be fituru mi oki se kirikiri pakasome. ani siki ene dinsam.  iwo oloko mi 	 judas be paka siki, jizos be nwo beme, mioku tombo tokube boma mi ani bele pakasam mioku tamuno boma mi ani obu boro bele pakasam. se tamuno boma mi nemikase obu boro bele pakasam bebe, ani okuma tamuno be barana tombo toku be boma mi nwo diebelemabia o bie bu, o piki mi gbori siki mi bu oko miebia. iya awo, ari omine na bari sime opuma boloma eke, omine i dokibia a duko ju bereton-apu ma piri ye mi, mioku a nwo duko o piribia, ‘omine ineda a muari nyo mi nwo mun eke.’ iwo oloko mioku a nwo seni o piriabe o jinbo-jinbo belema. a nwo o belema bara mi, ani omine soni jinbo-jinbo belemabia oku-e.  o boro nemikase belema nyana jinbo-jinbo pirime bebe, anisiki nweni mgba nemibia na omine iya obudukoapu-e. jizos be pita be o pikibia ikian nwo korome (matio .- mak .- luk .-)  	 saimon pita be nwose o gbelame, nyanabo, nde nyo i nwo mu-au 	jizos be pekereme, i ineda mioku i duko a muari nyo mi nwo mun eke, okuma obuko i i dukobia. 	 pita be nwo gbelame, nyanabo, nde a gose mioku ineda i duko eka ye a bukarakaramame fi i piri 	 jizos be pekereme, i kokoma fi i piribia erechi bukarakarama wara-au a kokomaye duko i piriabe na oboko ma painka sime ogbo tere-a siki bu i nwo bebia na i i nemike. jizos be ani mun dabo be labia ateli mie   jizos be nwose ini beme, o bubalabala nyana ma, o kubie piki lokoma. o tamuno be bereni o piki iri so bereni. ton-a bie i da wari mi bie omi-e, a mun nyo karakarama o piri-e muabe. min mi mgboku a duko o piri eke, ani nemikase oko paka eka okuma. se a somun nyo karakarama o piri so siki, a vinpikibo omine oki ibu piribia, miese a sime anga o simebia bara. a muari nyo mi be ateli mi o nemime. 	 tomas be nwose o beme, nyanabo, i muari nyo mi wa nemike nde wa ineda mun anianga labia ateli mi nwo nemibia oku 	 jizos be o pekereme, iri ani ateli mi-e, kokomaye mi-e, piki dumo mi-e ibu boro ka se mun dabo be labia boo fori-e. mioku o nwo i nemisa siki, o piki i da be so nemibia, se mioku oki toroko mun o kokoma o nemisam o piki ori orisam. 	 filip be nwose o beme, nyanabo, dabo be se wa die min mi ani wa bi ye mamgba-e. 	 jizos be pekereme, bolo siki a nwose omine mgba na simesam ani soni ma i pa i nemika, filip i ori sa bo goyegoye, dabo be orisam. nde ani okuma, i gose nwo be ye, ‘dabo be se wa die’ filip, i bereni ka, na iri a dabo be bie omi-e, dabo be piki na i bie omi-e be ye mi jizos be nwose oria obudukoapu ma beme, a kon o pirisa okwein ma, i barakubu okweinke. i bie sime dabo be mi oria firima nwengiari ye-e. bereni a nwo be siki na a dabo be bie omi-e dabo be piki i bie omi-e. anike bebe a nwengiari firima gose bereni. a kokomaye duko o piriabe i bereni bo goyegoye a nwengiari firima nwo nwengiabia – iin, o piki duba ari nengi aye soni nwo nwengibia, aniatibi a so dabo be damauabe. a piki omine iya ere bu boro se bi ye goyegoye nwo miebia, miese dabo be boma mi toku be bu boro belepakabia bara. iya ere bu o nemikase ye bime bebe, a mie o piribia.  fiafia teme be bobia nwo be yebereni bipi 	 omine i belemame bebe, omine iya oloko ma kokobia. a dabo be bara bibia, se o jin barachuabo nw seni o firimabia, ani omine nasime gbasobia bo be. ori ani, ani tamuno be bu karakaraye mi nwo diebelemari bo be. tomonikiri mi ineda ori okieke, aniatibi ani ineda ori ori anikanika o nemi eke. okuma omine o nemie aniatibi ori omine na omi-e piki ominea bie angame. 	 a sobia siki, a papa o weriso eke a piki vinpiki o damabobia. boka kala siki bu tomonikiri mi bari ngisi i ori eke, okuma omine i oribia aniatibi a dumo warabe, omine soni piki dumobia. ani ene mi bo siki, o nemibia na ari i da be bie omi-e, se omine so piki i bie omi-e, iri soni piki ominea bie simeoku mi. 	 iya oloko ma oki bo goyegoye piki ari duko ye miebo-miebo, ori mi i belema bo be-e. i da be inibo belemabia, nwo i belema bo goyegoye iri soni inibo belema se ibu diebelema inibo piribia. 	 judas (judas iskariot be orike) nwo beme, nyanabo, nde ani mi ineda miebia oku na ibu diebelema wa piribia, okuma tomonikiri mike 	 jizos be o pekereme, i belemabo goyegoye iya dieye mi duko ye mi nwo miebia. i da be inibo belemabia, i da be na iri na inibo damabo se inibo na angabia. i belemaka bo goyegoye inibo iya dieye mi dukoye nwo mie eke. o naasa dieye mi iyayeke, okuma dabo be bara bo ye-e, i se firima bo be. 	 min mi a nwo duko o pirisam a pa omine na simeari siki. barachuabobe, fiafia teme be, dabo be iya ere bu se firimabia bo be, o ye goyegoye nwose o diebia, piki o mie se a duko o pirisa ye mamgba nwose biekoromabia. 	 deinma a nwose o pirime iya deinma, a nwose o pirime. tomonikiri mi piri oku a nwose ani se o pirike. o bubalabala nyana ma o kubie piki loko ma, o balafama. o naame a nwose o be siki na, ‘ari o koroma soabe, okuma a vinpiki o damabobia’. omine i belema okuma, ominea bie belebia na a so dabo be damauabe aniatibi ori opusotein i nengime. a mioku min mi nwo duko o pirisam, ari mgba ma paka ka simeogbo, miese ani kokoma pakabia siki o berenibia bara.  ari ineda omine na okwein boloma eke, aniatibi mi tomonikiri mi be beretonbo be o boabe. ori ibu kuro nyanake, okuma tomonikiri mi nemibia na a dabo be belemame ani a gose o ton i piri bara goyegoye nwo mieari ye-e. 	o bo, ye wa minanaga mi koromaso. jizos be ori kokoma vain be-e  iri kokoma vain mi-e, i da be piki ozu koribo be-e. ori ibu sime mgbolu chua ka ikpangi goyegoye nwo pele sinme, anisiki mgbolu chua ikpangi ma miese ari fiafiame miese ari bakatein mgbolu nwo chuabia bara. ini gbotubuar o mie fiafiamasam a se o pirisa dieye mi bu. omine iri na gboloma sime, iri soni piki omine na gboloma simebia. ikpangi ngeri sikima sime mgbolu chua eke ani ineda oko miebia ani vain mi bu sime warabe bebe. ani gboribara bu omine ineda mgbolu chua eke omine ibu simeke bebe. 	 iri vain mi-e, omine ikpangi ma-e. i bie simebo goyegoye, iri piki inibo bie simebo goyegoye, bakama mgbolu chuabia aniatibi omine ineda miebia ye ofori-e ibu bu sikima okuma. i bie simeka bo goyegoye ini inibo se gbin wokumasam ikpangi bara bu, ani piki saminasam oko sime ikpangi ma ini ari kobirima, se ari se fini mi bie gbin chu se ari dokimabia. o nemikase i bie simeme bebe, iya okweinma piki ominea bie simeme bebe, anisiki o bubeleye goyegoye o nwo bibia, se o piki ani nynabobia. omine be bakama mgbolu chua mi i da be boma mi diepakumabia se min bara mi bu mi o bo iya obudukoapu nwo so sa ye-e. i da be i belema okumi a nwose o belemame omine iya belema mi bie sime. o nemikase iya oloko ma dukoye mieme bebe, omine iya belema mi bie simebia, iri soni i da be olokoma dukoye mie se oria belema bie simeoku mi. 	 a min mi nwo duko o pirisam miese iya biebele mi ominea bie simebia bara, se omina biebele mi beinma ominea bie simebia bara. iya oloko min ani-e o jinbo-jinbo belema, ani ari o belema oku mi. tomonibo nyanatein se inibo ikiapu piribia belema ani inibo dumo nwo fama ini piri-e. omine iya ikiapu-e, o nemikase a ton o piriye mieme bebe. a bari firinwengiapu se o chin eke, aniatibi firinwengibo be o nyanabo be mieari ye nwo nemike. aninakaraka, ikiapu a nwose o chinme, aniatibi i da be pipi a na ye goyegoye a duko o pirisam. omine i seleke iri mi o sele ye-e, se o ton seinme, na o mun se bakama mgbolu chua, sime ma munbia mgbolu bara. ani gose dabo be bara o ye goyegoye o seni o piribia iya ere bu. min a gose ton o piri ye-e nwo be na o jinbo-jinbo belema. tomonikiri mi be taraka mi 	 tomonikiri mi taraka se o werimame bebe, o se biekoroma na ani tatari seni i werima borosam. o nemikase sime tomonikiri mi pirime nwo be okuma, anisiki tomonikiri mi ani o belemabia omine ania ye-e nwo be bara bu. okuma a tomonikiri mi gose tomonikiri mi taraka se o werima me. a duko o piriye o nwose biekoroma ‘duba inibo nyanabo nengi omonibo ofori-e.’ ini nemikase i torusiorimame bebe, ini omine soni, ominea torusiorimabia ini nemikase iya oku dukoye mieme bebe, omo piki ominea so nwo miebia. okuma ini maa ye mamgba nwose miebia, aniatibi omine iya tomoni-e aniatibi i se firima bo bi ini o nemike. ini si mieme nwo be berebarasi mgboku ini nwo nyana eke a nemikase bo se okwein ini pirika okuma mioku ani simebara, ini nyana se inia si ma bu inia bu duabia ye ofori-e. taraka se i werima bo goyegoye piki taraka se i da be soni werimame. nemikase jin siki gboribo so ma nwengi ka firi inia ogboku a nwo nwengika okuma, mgboku ini se mieme nwo be berebarasi ini nwo nyana eke okuma mioku, ani sime bara bu, ini a nwengi firima ori fama se, tarka se iri na i da be na nwo werimame. min mi, pa oko pakabia, ani simeoku-simeoku soni, miese inia oloko mi bie gieinsa ye mi bo kokomaye sobia bara ‘ini taraka se i werimame beretibi soni ngisi oforika bu.’ 	 barachuabo be o bobia – teme be, ani tamuno be bu kokomaye mi diebelemari bo be, ani piki dabo be bu bo bo be. dabo be bara bu a weri o seni o firimabia, o piki i gbolomaye dukobia.  omine soni, piki i gbolomaye nwo dukobia, aniatibi omine iri na omi-e saki mi ngisi.  a gose mi duko o piriye, ani miese ominea bereni mi bu o biki eka bara. ini tekewari ma bie o depakumabia. se siki bo bia, o bibia bo goyegoye nwo koromabia na inibo firinwengi tamuno be piriabe. maa ye ma ini nwose o miebia aniatibi ma ini dabo be na iri na nemike. okuma a gose min mi duko o piriye, ani miese ini maa ye ma miebia siki o se biekoromabia oku na ari ani duko o piri borosam.  fiafia teme be firi mi 	saki mi bu a maa ye ma duko o pirike, aniatibi ari omine na omi-e. okuma mioku a so i se firima bo be damauabe ani soni ominea bu gboribo soni ma i gbelake, i nde anga mu-au. mioku a nwo duko o pirisa siki, kururu ominea kubiembolu ma bie beinsam. okuma kokomaye mi a nwo duko o pirime ani ibitein o pirime na a so, aniatibi a nemikase so ka okuma, barachuabo be ori o damabo eke. okuma a nemikase o koroma some bebe, anisiki ari o se of firimabia. se o bo la siki, o ye miepakuma tomonikiri mi be apu ma diebia si gbolomaye bun a, karakaraye gbolomaye bun a, piki tamuno berekon gbolomaye bun a, ini miekuramake. si gbolomaye bu ini miekuramake aniatibi ini i berenike  karakaraye gbolomaye bu, aniatibi a so dabo be damauabe, o bari piki i ori eke berekon gbolomaye bu, aniatibi mi tomonikiri mi be beretonbo be ini berepele o pirisam.  	 a duko o piri doki ton-a ye omi-e, okuma mioku o bari ineda inema ari poki eke. okuma ani simeoku simeoku soni, kokomaye mi be teme be o bobia siki, ani tamuno be bu kokomaye nwo dukobelemabia bo be, ori o se mun kokomaye ma mgba bie chubia. ori o barakubu kuro se okwein kon eke, okuma o na ye mi o dukobia y-e, o piki toroju pakabia ye duko o piribia. o boma seni i piribia, aniatibi ori i bipi oku mi nwo daboroma o piribia. i da be nyana ye mamgba iya ye-e, ani mi a gose be ye-e na teme be i bipi oku daboroma o piribia. kururu na biebele na  boka kala siki bu o bari jin siki se i ori eke anisiki siki kalaye borobia siki, omine i oribia. 	 oria obudukoapu ma be dapu nwose iniabu gbelame, min mi ani che fie o duko wa pirime na boka kala siki bu wa ori ori eke se anisiki boka kala siki borobia siki wa piki ori oribia o piki nwo beme, ‘aniatibi a so dabo be damauabe.’  nde min ‘boka kala siki’ mi fieye o dukoari ye wa nemi ke 	 jizos be nemime na ini o gbela bime, ani erechi o nwose ini beme, a nwo beme, ‘boka kala siki bu omine i ori eke, se anisiki boka kala siki bu o piki i oribia.’ min mi ani o seni omineabu gbelari ye  a kokomaye duko o piriabe omine oloku se owubia, okuma tomonikiri mi biebelebia o kururubia, okuma ominea kururu mi vinpikibo biebele sobia.  eremenibo toku yibia siki a kururubia, aniatibi aria torusiori siki mi lasam, okuma a toku mi ye koromasa bebe aria torusiori mi a se biebaramasam, aniatibi a biebeleme na ari nwo toku yi tomonikiri mi bie koromasam. ani mioku ani omine na simeoku-e mioku o kururuabe okuma a pikina omine oribia, ominea kubiemgbolu ma piki biebele na beinbia, gboribo soni ineda ominea bara okiso eka biebele. 	 ani ene mi bo labia siki, i bara o gboriye soni be eke. a kokomaye duko o piriabe na iya ere bu o biye goyegoye dabo be os seni o piribia. okibo mioku la soni, omine iya ere bu bias gboriye soni ofori-e o bi ani piki o bara labia, miese ominea biebele mi karabia oku. tomonikiri mi numa be omubaraibi 	 a kabob u maa ye ma nwo duko o pirisam. okuma siki mi ani bobia a bari se okwein o piri eke, okuma a belema dabo be gbolomaye nwo duko o piribia. ani ene la siki, omine iya ere bu o bara ye bibia a piki beke na ari ominea tibi gose o bara ye bibia, aniatibi dabo be na minabu na ori o belemame. ori o belemame omine i belemaye gose, o piki berenime na tamuno be bu a weri bome. dabo be bu a weri bome, a tomonikiri mi bie bome a piki mioku tomonikiri mi koromas dabo be damamuabe. 	 anisiki oria obudukoapu ma nwose o beme, mioku i belema okwein-abe, kbo se okweinka bara bu. mioku wa nemisam na ye mamgba i nemime tombo se i gbelabia ye ofori-e. min mi miese wa berenisam na tamuno be bu i bome. 	 jizos be ini pekereme, mioku o berenisa siki mi ani boabe, ani bo lasom, omine mgba galagalabia siki, bebo bebo inibo wari munbia, se iri ngeri-ngeri konbia. okuma iri ngeri kokoma kon eke, aniatibi dabo be ori iri na omi-e. a min mi nwo duko o pirisam, miese o deinma nyanabia bara iri na gboloma gboriye mie mi bu. tomonikiri mi miese o torusioriabia. okuma o kuro kubie nyana a tomonikiri mi nengimasam jizos be teke oria obudukoapu ma pirime  jizos be min mi duko so siki, o toru deki se nwo beme, dabo siki mi lasam, boma se iya toku be piri, miese toku be boma se i piribia bara. aniatibi i kuro seni o pirisam tomoni-barabara mamgba bu, miese o sime gbaso dumo seni i se o piri apu mamgba piribia bara. sime gbaso dumo fieariye ani iri kenge, kokoma tamuno be nemi, piki jizos kraist i se firimabo be na nemi mi-e. a sekiri iya boma mi diepakumasa i se i piri nwengi nwo be firi mi a nwengi sosam. dabo boma se i torukubu bu i piri mioku, ari iri na nyana gbori boma mi, tomonikiri mi ma teme ka siki ngisi. 	 tomonikiri mi bie i se i piri apu ma a miese ini i nemisam. iri ini nyaname, se iri ini seni i pirime. ini iya okwein mi dukoye nwo miesam, se mioku ini nemisam na i se i piriye goyegoye i bara bu ani bome. i se i firima oku a daboroma ini pirisam, se ini ani okisam ini nemime na kokomaye-e ari i bu bu bome, ini piki berenime na iri i se firimame. 	 a teke ini pirime. a teke tomonikiri mi pirike, okuma i seni i piri apu ma-e, aniatibi iri ini nyaname. a nyana ye mamugba iya ye-e, piki i nyana ye mamgba iyaye-e, iya boma piki inia bu diepakumasam. se mioku ari i damaboabe a bari mioku tomonikiri mi bie ofori-e, okuma ini tomonikiri mi bie omi-e. fiafia dabo iya ere mi be kuro bu ini kuroma ani i seni i piri ere mi, miese ini gboribu simebia bara, iri na iri na gboribu simeoku mi. ari ini na sime siki, iya ere mi be kuro bu gboriye so ini laka bara bu ari ini kokome, ani i se i piri ere mi-e. ari ini dikidikime, ani gose gboribo so inia bie fake, ori fa gose bo bo be sikima okuma – miese fiafiadiri mi dukoye mi bo kokomaye sobia oku. se mioku ari i damaboabe, a piki tomonikiri mi bie maa ye ma nwo dukoabe miese ini inia kubiemgbolu ma bie iya biebele nwo nyana beinmabia bara. iya oku mi a nwose ini pirime, se tomonikiri mi taraka se ini werimame, aniatibi ini sime tomonikiri mi pirike, iri so sime tomonikiri mi nwo pirika oku mi. ari i bara bike na i tomonikiri mi bie ini okiso, okuma a kokoma bime na bereni ma si bo be ye se ini lama. iri a nwo sime tomonikiri mi piri ka bara mi, ani ini soni piki sime tomonikiri mi piri ka oku-e. kokomaye mi nwose ini miefiafiama ibu piri iya okwein mi ani kokomaye mi-e. ari ini seni tomonikiri mi firimasam, ί ὶ seni tomonikiri mi firima oku mi.  se ini gose ari ibu miefiafiama ί pirime, miese ini soni kokokma inia bu miefiafia i piribia oku. 	 à teke ini kenge nwo pirike, a piki teke inia oku bu boro se i berenibia apu ma soni nwo pirime. à tekeme na inimgba gboribu sime. dabo ye ini minea bie sime, iri i bie sime iri piki i bie simeoku mi. ye ini gboribu sime, miese tomonikiri mi berenibia bara na iri i seni firimame. i se i piri gbori boma mi a nwose ini pirime, miese ini gboribu simebia bara, ani iri na iri na nwo gboribu simeoku mi iri inia bie omi-e, iri piki i bie omi-e, miese ini beinma gboribu simebia oku, miese tomonikiri mi nemi na iri i se firimame, na i piki ini belemame, i i belema oku mi. 	 dabo iri mi ini seni i pirisa ye-e, se a bime ini a sime anga bu piki sime, miese ini iya boma mi oribia bara, i se i piri boma mi aniatibi i i belemame tomonikiri mi ma paka ka siki ngisi.  karakaraye miemie dabo tomonikiri mi ani i nemike, okuma ari i nemime, mina apu ma piki nemime na iri i se firimame. a miese ini i nemisam, a piki oko miema munbia, miese i nyana i piri belema mi inia bie simebia bara, iri soni piki inia bie simebia oku,  jizos be kun mi (matio .- mak .- luk .-)  jizos be min teke mi kon so siki, ori oria obudukoapu ma na kidron iderimengi mi sabame. anianga gbori ogbokiaye omi-e. jizos be na oria obudukoapu ma na ania bie somume. judas, ibafibo be, ani sime anga o nemime, aniatibi ton-a siki jizos be na oria obudukoapu ma na aninyo sime simesam. ani judas be rom owuni gbori kpo na tibini agbamieapu ma na, se sein da oputekewari koruapu ma na oki obu chua se ogbokiaye mi bie so mun ye-e, owuniaye inia bara omi-e piki tonjie ma na ponji-tonjie ma na ini nwo olome. jizos be obu pakabia ye mamgba name so se, nwengi ini damamun, se nwose ini gbelame, o tubo doki-au ini nwo pekereme, jizos nazaret bo be-e. 	o nwose ini bemi, iri ori-e. 	judas, ibafibo be, aninyo ini na chiesimeme. jizos be nwose ini be siki, iri ori-e, ini obu da, se biki korome.  jizos be pikina ini gbelame, tubo o nwo doki-au 	ini nwo beme, jizos nazaret bo be-e. 	 jizos be nwo beme, a duko o piri borosam na iri ori-e, o nemikase i dokiabe bebe, ye isiapu ma so. ( o min mi nwo beme, miese o duko borosa ye mi bo kokomaye sobia bara na dabo i se i piri apu ma bu a gboribo soni famake.) 	 saimon pita be, okolagiji onwo nyaname, ori ani woro pakuma, se gele agbamiebo be omonibo be gbogbo se oria amabara-anga beri nwo pelesinme. omonibo be ere ani malkos. jizos be nwose pita be beme, iya okolagiji mi se piki ani pakabo anga chua i koroma na i da be se i piri torusiori omongo mi ari ani bu eka jizos be anas be toroko chieme 	 rom owuni kpo mi na inia tibinibo be na, piki juapu ma be nyo koruapu ma na jizos be kun se o fina kpeme, se tatari o se anas be damamume. ori ani kayafas ta ma dawu be-e, ani kura mi bie gele agbamiebo so bo be. kayafas be mi ani duko ju bereton-apu ma toru finji ye-e na tomoni ma mgba tibi gose gboribo fi mi ibiteinme. pita be jizos be pikime (matio .- mak .- luk .-) 	 saimon pita be na jin obudukobo na jizos be dukome. gele agbamiebo be ibi bara nwose isi obudukobo be nemime, ani o gose jizos be duko gele agbamiebo be berekon wari mi be odo mi bie somon ye-e, pita be nungo bu, odoboko anga chie simeme. ani si obudukobo be obu paka, se okwein odoboko mi koru sime eremenitoku ma piri se pita be oki berekon wari mi be odo bie chu ye-e. odoboko mi koruari eremenitoku ma nwo seni pita be beme, iri ori bo be obudukoapu ma be gboribo ka 	pita be nwo pekereme, en-en, irike. 	 oboku siki-e, se firinwengiapu ma na nyo koruapu ma na fini nwo tono se chie ani kelema se ani temiabe, pita be saba mun se ini na chie sime, se fini mi temiabe. gele agbamiebo be bere se jizos be gbelame (matio .- mak .- luk .-)    	 gele agbamiebo be bere se jizos be gbelame, oria obudukoapu ma na oria dieye na gbolomaye bu. jizos be pekereme, a siki mamgba amaogbo okwin bebo bebo piripirime iya dieye mamgba tekewari ma na oputekewari bie na min a sime ari die-die ye-e tomoni mamgba bo kobirima anga. a kikima nyo ngisi dukosa ye ofori-e. nde aniokuma, i gose bere seni i gbelari ye a duko ye na apu ma nwo gbela. a duko ini piriye nwo se ini gbela a duko ye ini nemi warabe. 	 jizos be min mi nwo duko siki aninyo sime nyo koruapu ma be gboribo jizos be buro se nwo beme, nde i gose dadama mi bara nwose okwein gele agbamiebo be piriye 	 jizos be o pekereme, a duko irima ye nemikase omi-e bebe, ani mi duko minyo simebo goyegoye nwo piri. okuma a duko ye mi nemikase karakaraye okuma nde i gose i buro ye 	 ini pa o fina kikima se, anas be o se kayafas gele agbamiebo be firimame. pita be pikina jizos be pikime (matio .- mak .- luk .-) 	 pita be pa aninyo chie se fini mi temi simeari ogbo ani isiapu ma nwose o be ye-e, iri ori bo be obudukoapu ma be gboriboka 	okuma pita be ani pikime, en-en, irike. 	 gele agbamiebo be omonima be gboribo, pita be beri pelesin bo be na pakumabo bo kuro puko bu nwose pita be gbelame, ani ogbokiaye mi bie ari i ori ka, i ori na simeari siki 	 pita be pikina nwo beme, en-en – se ani kirikiri gbori owoi oboko painme.  jizos be pailet be toroko chieme (matio .-, - mak .- luk .-) 	 dede funfun bu mi kayafas wari jizos be oki se so govina wari mume. ju bereton-apu ma wari mi bie ini soke, aniatibi ini inia bu ma se ton bu weri bime miese ini ineda sababoro alali fiye mi nwo fibia oku. ani pailet be paka nungo ini damamun se ini gbela ye-e, be bo be o che si mieme o nwo be 	 ini nwo pekereme, wa ori okibo i piribia oku ofori-e o nemikase oloko kanye mie ka okuma. 	 pailet be nwose ini beme, ani okuma o barana ori okimun ominea olokomi sime bara se berekon o piri. 	ini pekereme, oloko mi ani bereni wa pirike, wa tombo ba. ( min mi pakame miese jizos be o konbia fi bara mi bu o duko ye mi bo kokomaye sobia bara.) 	 pailet be pikina vinpiki mun amanyanabo-wari mi so se jizos be chinme, o nwose o gbelame, juapu amanyanabo be iri 	 jizos be pekereme, iri ngeri min mi gbela muno se jin apu ibu duko i piriye 	 pailet be pekereme, i koroma bara iri jubo iya tomoni ma na inia tibini agbamieapu ma na, mi i boroma bo i piri ye-e. che ye i now mie 	 jizos be nwo beme, iya amanyanakiri mi sime mi tomonikiri mi pirike iya amanyanakiri mi nemikase sime mi tomonikiri mi pirime nwo be okuma, mgboku i duko nwengiapu ma ini owusobia ini duko eke ini i boroma ju bereton-apu ma piri. en-en, iya amanyanakiri sime mi tomonikiri mi pirike 	 ani pailet be o gbela ye-e, iri amanyanabo ani okuma 	jizos be pekereme, iri nwo beme na iri amanyanabo-e. mi gboriye mi gose ini i yime, se a piki mi tomonikiri mi bome, kokomaye mi gbolomaye nwo dukobia erechi. sime kokomaye mi piribo goyegoye inibo i pokibia. 	 pailet be nwo gbelame, kokomaye ani cheye ini fi bere pele jizos pirime (matio .- mak .- luk .-) 	pailet be piki nungo tomoni ma damamun se nwose ini beme, a gose beresi pele o piribia ye ofori-e. okuma o nyana ama miemieye bara bu, a siki mamgba ikolibo bu barasin o piripirime sababoro alali mi bie. o bi, a juapu ma amanyanabo be bu barasin o piri 	 oloku tibi ini nwose o pekereme, en-en, orike barabas be mi wa bi ye-e (barabas be angaranibo-e.)  anisiki pailet be jizos be oki se, o fomume. owuni ma iga se amanyanabochu nwo dori se o chirame ini awuwu korobuchuaye nwose o chuame se o damabo se nwo beme, juapu amanyanabo dumo boloma se ini mun o toru burome. 	 pailet be piki gbori siki se pakamun se nwose tomonikpo mi beme, diki, ari o pakumabo o piribia, miese o nemi na a gose beresi pele o piribia ye a nwo orike. ani jizos be nungo paka ye-e, igaga amanyanabochu mi chira se piki awuwu korobuchaye mi nwochua warabe. pailet be nwose ini beme, diki be tombo be-e 	 tibini agbamieapu ma na oputekewari koruapu ma na ori ori siki ini olokume, o se mgbesechin bu bakuba o se mgbesechin bu bakuba 	pailet be nwose ini beme, ani okuma omine ori oki se o se mgbesechin bu bakiba. a gose beresi pele o piribia ye ari orike. 	 tomonikpo mi nwose o pekereme, o fi gbeinme nwo be gbori oloko wa nwo nyaname, aniatibi o nwo beme, na ori tamuno toku-e. 	 pailet be min mi na siki, ani piki o balafama teinme. o vinpiki amanyanabo-wari bie mi mume, se jizos be gbelame, nde anga i bo 	okuma jizos be o pekereke. pailet be nwose o beme, i okwein i piri eka se biekoroma, a kuro nyaname, ibu barasin, piki miese ini i se mgbesechin bu bakuba. 	 jizos be pekereme, i ibu kuro nyaname aniatibi tamuno be ani seni i pirime. anierechi i boroma i piri tombo be mi sitein si nwo miesa ye-e. 	 pailet be min mi na siki, o boko dokime jizos be bu barasinbia erechi. okuma tomonikpo mi bari olokume, i nemikase o bu barasinme bebe, ani mi fieme na iri sedabo be ikiaboke amanyanabo nwose minabu chinbo goyegoye inibo nyanabereni sedabo be pirike  	 pailet be maa okwein ma naa siki, o jizos be oki nungo pakame se berekonbo be ikasie ogono simeme, amanyanabo-wari mi bie ini dupari pevment nwose chin nyo mi. (hibru okwein bu ini nwose ani chinme gabata.) anisiki ani mun karakarama ene ogboin la-e ton-abe, sababoro alali mi fibia ene mi obu eni mi bu. pailet be nwose tomoni ma beme, ominea amanyanabo be be ori-e 	 ini piki olokume, o ba o ba o se mgbesechin bu bakuba 	pailet be nwose ini gbelame, o bi ari ominea amanyanabo be se mgbesechin ogono bakuba 	 anisiki pailet be jizos be boroma ini pirime, ini o se mgbesechin ogono bakubabia erechi. ini jizos be se mgbesechin ogono bakubame (matio .- mak .- luk .-  	ani ini jizos be oki inia bara weri ye-e. o paka mun oria mgbesechin mi nwo pura mun kukuro nyo, mi lame, ini se ani chin bara. (hibru okwein bu golota ami ania ere-e.) aninyo ini os se mgbeschin ogono bakubame se ini jiki jin mama apu se mgbesechin ma ogono bakubame, anga-anga bu, anisiki jizos be inia ogbku omi-e. pailet be ye giein mgbesechin mi bu obolome, mi o gien obolo ye mi-e  jizos nazaret bobe, juapu amanyanabo be. ton-apu min mi kineme, aniatibi ini jizos be se mgbesechin ogono bakubame nyo mi opuama mi na sasake. gien ye mi hibru na, latin na, piki grik okwein bipi bun a ani omi-e. juapu tibini agbamieapu ma nwose pailet be beme, juapu amanyanabo nwo giein ma, aninakaraka, be bo be nwo beme, ‘iri juapu amanyanabo-e’. 	 pailet be pekereme, a gieinsa ye mi gieinsam. 	 owuni ma jizos be se mgbesechin mi ogono bakuba so siki, ini oria buchuaye ma oki se ari se pekere pekere bu inein-a pekere nwo diame, gbori owunibo gbori pekere gbori pkere nwo okime. ini piki korobuchaye mi okime, gbori bu dori bite ini nwose gbin buchaye mi, churoma nyo ania bu ofori-e. owuni ma nwose jinbo jinbo beme, o ye wa ani kan ma o ye wa ikian waki se ani nyanabia bo nwo nemi. min mi pakame miese fiafiadiri mi bo kokomaye sobia bara ini iya buchuaye ma nwo diama okime inia ogboku bu, se iya korobuchuaye mi gose ikian wakime.    romapu owunibo (jon .) min mi ani owuni ma mie ye-e. 	 jizos be na kpekima mgbesechin mi anga chie apu ma, ani nyongoro ma na nyongoro numburaro ma na, kilopas ta meri ma na, piki meri magdalin ma na-e. jizos be nyongoro ma na o belema obudukobo be na aninyo chie simeoku nwo orime, ani o nwose nyongoro ma be ye-e, eremenibo, be i nia be-e. 	 anisiki o nwose obudukobo be beme, ma i nyengi ma-e. anisiki mibu saki obudukobo be ari oki se mun oria wari angame. jizos be fi mi (matio .- mak .- luk .-) 	 	 	 jizos be o nemime na ani bo nwo la sa siki, ye goyegoye karasam miese fiafiadiri mi bo kokomaye sobia ye gose o nwo beme, i puko saminasam. 	 gbori boli aninyo simeme, yelaka iro bie beinme ini sapo nwo chin ye se iro mi bie sume, ani se hisop chin-ikpangi bu suka, se ani deki chiema o bipipekere ma lamame. jizos be iru mi bu se nwo beme, fasam 	aniskik oro o tibi tu se fime. ini bekere se jizos be agaga temime 	 anisiki ju bereton-apu ma pailet be bara bime na o bereni ini piri ini mgbesechin mi ogono bakubasa apu ma buo ma nwo anyima, se mgbesechin ma ogono ini sin koroma. min mi nin nwo mieme, aniatibi ani ene mi beketubo sono-a din ene-e, ini bike oju ma mgbesechin ma ogono sime mun inyosara ene mi la, boari inyosar ene mi nwo sosikima fiafiame nwo be warasiki. ani owuni ma mun tatari bo be buo ma anyima ye-e, piki isi bo be buo ma na, ini se chua jizos be na gbori bu mgbesechin ogono bakuba apu ma. okuma ini bo jizos be la siki ini orime na o fiborosam, ani ini bari o buo ma nwo anyimaka ye-e. ani simeoku simeoku soni, owuni ma be gboribo oria bekere nwose jizos be agaga temi chume, se ani kirikiri pulo na mengi na sara pakabome. ( min mi paka oku ori bo be ani sukome miese omine soni ani berenibia oku. o duko ye mi kokomaye-e, o piki nemime na kokomaye mi o dukoye-e.) min mi mieme, miese fiafiadiri mi bo kokomaye sobia bara oria imgbe ma bu gboriye soni anyi eke. fiafiadiri mi piki jinye nwo dukome, tomoni o dikibia, ini bekere se temi bo be. jizos be dipi mi (matio .- mak .- luk .-)  	 min mi boro siki josef, arimatia bu bo bo be, pailet be bara bime nwofia, ori ineda jizos be oju mi nwo okibia otubo. (josef be jizos obudukobo-e, okuma kikima bu-e, aniatibi o ju bereton-apu nwo dikibalafame.) pailet be duko o pirime na ori ineda oju mi okibia, ani josef be mun se ani oki so ye-e. nikodimos, din se gbori siki jizos be damamun bo be josef be bu so mume, naira oyiasi pembe ye labia kunu-olo o nwo olo chua mume, maah na alois na gwamaye. mama owuapu ma jizos be oju mi oki se loko bite mi nwose ani fangalame kunu olo mi na, aniatibi mi bara mi ani juapu ma dipibia ojumini nwo telima-telima oku-e. ini sime jizos be ba nyo mi bu ogbokiaye omi-e, ania bie iwoma mie idupu omi-e, ma ini ania bie jin siki nweni dipika ye. juapu ma inyosara ene mi obu ene-e nwo be warasiki, aniatibi idupu mi piki kpeki warabe nwo be siki ini jizos be oju mi seni ania bie chuame. ye bie oforika idupu mi (matio .- mak .- luk .-)  chochi ene be dede funfun bu, ene ma finjika sime ogbo, meri magdalin ma so idupu mi damamume, se orime, na ania boko sime dupari mi ini mgbepelesinsam. a mangi saimon pita be na piki isi obudukobo, ani jizos be belema bo be na damamun se duko ini pirime, ini idupu mi bie nyanabo be dekisinsam, ini o se koroma anga wa piki nemike 	 anisiki pita be na piki isi obuduko bo be nap aka idupu mi damamume. ini mama apu ma mangi ma mume, okuma isi obudukobo be mangi pita be boro se tatari mun idupu mi lame.  o tu bie diki se loko bite ma orime, okuma ori ania bie so munke. saimon pita be oria obuju bu bome se dada idupu mi bie so mume. se loko bite ma aninyo sara sime oku nwo orime piki ini se jizos be tibi fina bite mi na ani loko bite ma na gbori anga simeke, okuma sikima ngeri kpo sime warabe. anisiki isi obudukobo be, tatari bo idupu mi labo be soni bie somun, ori se piki berenime. ( ini pa piki fiafiadiri mi dukoye mi kainboke na o fib u sisebia.) ani obudukoapu ma vinpiki wari mun ye-e. jizos be obu se meri magdalin ma dieme (matio .- mak .-) 	 meri ma idupu mi anga bu chiesime se owuabe. a pa owuari ogbo, a tu idupu mi bie dikime se aninyo mama enjelapu a nwo orime, biabia buchuaye ini nwo chuame, jizos be oju mi sime anga bu kponji sime warabe, goribo tibiju bu isibo be piki buochuku bu. ini nwose a gbelame, eremenibo, i che gose owu-au 	a pekereme na, ini i nyanabo be nwo dekisinsam, ini o se koromaye nyo a nemike 	 anisiki, a vinpiki kelema jizos be aninyo chie simeoku nwo orime okuma a nemike jizos be ori oku. jizos be nwose a gbelame, eremenibo, nde i gose owuari ye i tubo doki-au 	a koromame na ori ogbokiaye mi dikidikiari bo be-e, ani a nwose o be ye-e, senibo, iri nemikase o deki sinme bebe, i o se koroma nyo mi duko o okom, se a mun ori okibia. 	 jizos be nwose a beme, meri a piki o da se nwo beme, hibru bipi bu, rabonai (min mi fieari ye yediebo.) 	 jizos be nwo se a beme, bara se i lama ma aniatibi ma a vinpiki iwo dabo be dmamunie. okuma iya owuapuminapu ma damamun se duko ini piri na a vinpiki iwo dabo be damamuabe, i da piki inia da be, i tamuno piki inia tamuno be. 	 ani meri magdalin ma so mun duko obudukoapu ma piri ye-e, na a nyanabo be orisam, se o duko a piri ye mi nwo duko ini pirime. jizos be obu se oria obudukoapu ma dieme (matio .- mak .- luk .-) 	 ani chochi ene mi be saso biri, enesan bipi boro, obudukoapu ma piki kobirima se boko ma pali inia bu ma pirime, aniatibi bereton-apu ma inia balafamame. anisiki jizos be so bo inia ogboku chiesime, se nwo beme, deinma omine na sime. o min mi be so siki, ori o barama na oria agaga na nwose ini dieme, obudukoapu ma biebele inia bie beinme nyanabo be nwo ori bu. jizos be piki nwose ini beme, deinma omine na sime dabo be nwo i se firima bara mi, ani ari o se firimari oku mi-e. ori owu se inia ogono sara se nwo beme, o fiafia teme be oki. o tomoni-a si bu barasin ini pirime bebe, ini barasin ini pirisam o barasin ini pirike bebe ini barasin ini pirike. jizos be na tomas be na 	 oyima obudukoapu finji ma be gboribo, tomas (main palia awo bu pakabo bo be), ori ini na ofori-e jizos be bo siki. ani isi obudukoapu ma duko o piri ye-e, nyanabo be wa ori orisam 	tomas be nwose ini beme, o bara ma ini churu ma se baku nyo ma a now ori, i bara tumgbali se aria bie chukka simeogbo, piki oria agaga bie na, a bereni eke. 	 gbori wiki boro siki, obudukoapu ma piki kobirima se boko pali inia bu ma pirime, tomas be ini na omi-e. okuma jizos be bo inia ogboku chie se nwo beme, deinma omine na sime. ani jizos be nwose tomas be be ye-e, i bara tumgbali se minyo chu se i bara diki anisiki i bara isun pakuma se ani se iya agaga bie chu. kuno iya makubie nyana bu, se bereni. 	 tomas be o pekereme, i nyanabo, piki i tamuno 	 jizos be nwose o beme, i berenisa, i i ori ye gose inia biebeleari oku diki, i ori ka se i bereni apu ma min diri gose gien ye 	 jizos be ton-a jin-a bugbiripuma firi o nwo nwengime oria obudukoapu ma torukubu bu, ani min diri mi bie gieinka ye. okuma maa ye ma gieinme, miese o berenibia bara na jizos be ori ani mesaya be-e, tamuno toku be-e, miese o nyana bereni mi bu o boro dumo nyanabia bara. jizos be obu seni sonome-a obudukoapu dieme  min mi boro siki, jizos be piki na gbori siki se obu se oria obudukoapu ma dieme, taibirias dapa mi bu. mi o weri ani mie oku-e. saimon pita be na tomas be na, (main palia awo bu pakabo bo be), na natani-el (ani kena galili se bo be na), zebidi owuapuawo ma na piki jin mama jizos be obudukoapu na inimgba kobirima simeme. saimon pita be nwose isi obudukoapu ma beme, a kon muabe. 	ini nwose o beme, wa iri na munbia. ani ini mun gbori aru bukulo se pakuma ye-e, okuma ani bebe din mi mgba gboriye soni ini kunke. irua mi pakari siki, jizos be mengi aka siki bu chiesimeme, okuma jizos be ori oku obudukoapu ma ini nemike. anisiki o nwose ini beme, asemeni, ma o ye kun ka 	ini nwo pekereme, gboriye soni ofori-e. 	 o nwose ini beme, omine aru mi be amabara anga bu ominea igbo mi nwo koroma, se o ton-a ye kunbia. ani ini igbo mi nwo koroma ye-e, se bari ineda ani jine aru mi bie seinke, aniatibi ini ton-a inji nwo kunme. 	 jizos be belema obudukobo be nwose pita be beme, nyanabo be ori-e pita be naame na nyanabo be ori-e nwo siki, ori oria ogono-gbana buchuaye mi nwose obu gbeinme (aniatibi o papabu sinme,) se fuku mengi mi bie korome. isi obudukoapu ma aru mi se bo anga lama se inji bie bein igbo mi nwo fono simeme. ini kiri na opuma sakake, kubu-a sonoasi pembe ye ini nwose ani weri sikimame.  ini korobo kiri ogono buo chiema siki, ini buro orime aninyo bu inji na fituru na ania ogono omi-e. anisiki jizos be nwose ini beme, mioku o kun inji ma bu o daye se bo. saimon pita be aru mi bukulome se inji bein igbo mi jine mun anga lamame. arimgba inji-a sonome-asi oyi finji na tere-a inji lame ari mi bara mi se bakame nwo be soni, igbo mi kanke.  jizos be nwose ini beme,  o bo yefi. anisiki obudukoapu ma bu gboribo soni dadama o gbelake, iri tubo aniatibi ini nemime na nyanabo be ori-e. se jizos be saba mun, fituru mi oki, se ani seni ini pirime ani inji mi bu soni o mie oku-e. 	 min ani okuma, tere karama siki mi-e jizos be obu seni oria obudukoapu ma die ini fib u o sisema so siki. jizos be na pita be na 	 ini ye mi fi boro so siki, ani jizos be nwose saimon pita be be ye-e, saimon jon ya, i i belematein minapu ma i belema bara nengi 	o nwo pkereme, iin nyanabo, i nemime na ari i belemame. jizos be nwose o beme, iya anana-awoma dikidiki. main karama siki bu jizos be piki nwose o beme, saimon jon ya, i i belema 	o nwo pkereme, iin nyanabo, i nemime na ari i belemame. jizos be nwose o beme, iya anana-awoma dikidiki tere karama siki bu jizos be nwo beme, saimon jon ya, i i belema 	pita be ani o biebelemake jizos be tere karama o gbelaye gose, i i belema no se o nwose o beme, nyanabo, i ye mamgba nemime i nemime na ari i belemame 	jizos be nwose o beme, iya anana-awo ma dikidiki. karakaraye karakaraye, a nwo duko se i piriabe i ase bu sime siki ibu karakarama se i mun doki nyo goyegoye nwo mume okuma i bo olomu siki, i barama i nwo isun pakuma bobia, se jinbo ye se i kakabia se i s se i mun dokika nyo nwo munbia. (min mi duko bu, jizos be diepakumabe pita be boro se fi se boma okibo tamuno be piribia bara mi.) anisiki jizos be nwose o beme,  i duko jizos be na isi obudukobo be na 	 pita be nyo diki kelema se oria obuju bu isi obudukobo be orime ani jizos be belema bo be – fiye fi siki mi bu, jizos be bu serere se o gbela bo be, nyanabo, tubo i se ibafi be pita be ori ori siki, o nwose jizos be beme, nyanabo, be bo be kwani 	 jizos be o pekereme, a nemikase bime na o dumo sime mun a bobia siki la nwo be okuma, ani mi ibu che ye i duko  	 ani okwein mi wasama ye-e jizos obudukoapu ma ogboku bu, na, be obudukobo be o fi eke. okuma jizos be o beke na o fi eke, o be ye ani, a nemikase bime na o dumo sime mun a bobia siki la nwo be okuma, ani mi ibu che ye 	 ori ani maa aye ma duko obudukobo be-e, piki ari giein koroma bo be-e wa piki nemime na o duko ye mi kokomaye-e. kuluma mi 	 mioku, ton-a jin aye jizos be nwo mieme. ini nemikase ari mgba gboriye gboriye nwo giein koromame nwo be okuma, a koromame na bebe tomonikiri mi ineda gienbia diri ma nwo deki eke.  jon diepakumaye 	jon be duko ibi okwein mi jizos be diepakumame na ori ani simegbaso tamuno be okwein mie, ani, bo tombo so se mine na anga bo bee. diri mi bara na duko bara bu mi ibi okwein me ini nwo gieinme miese ani go bo berenibia oku na jizos be ori ani tamuno be bereni duaboromabo bee, tamuno toku be, na obu ini nyana bereni mi buin boro dumo nyanabia . 	simegbaso tamuno okwein mi ani jizos bee nwobe yemi diepakuma bere mi bugbiripumaye diepakumame. ani dieme na jizos be ani tamuno be bereni duaboromabo bee, tamuno toku be maa dukoaye ma dukoma aye ma, ari bugbiripumayema pufinji aye ma diebelemame. mi pekere mi bu diri mi bie tonapu jizos be bereni se, bo oria obudukoapu so oku mi dukome, anisiki isiapu ma ori na tuburu se o bereni dukuke. beretibi ma okimum la giein kuromame jizos be na oria obudukoapu ma na nyana ibi nwengiboloma ini o kun din mi bu. wa pikina oria bukarakarama okwein ma na, o kon ini piri kubie kuroma okwein ma na nwo orime ini o bakubabia sasobiri mi bu. kuluma beretibi ma ini o kun oku na, berekon o piri mi na, ini o bakuba oku mi na piki oria fibusise mi na nwo dukome, pikina oria bu se obudukoapu ma die mi na, o fibusise boro siki. 	sefi bu ini kun eremenibo ma bere mi . ini ania bu nwo sime [ ] elekima nwo chuame, aniatibi tona diria pamba bie na ini tatari piki sa okweinma bie bu na ani oforie, anisiki tonapu ani se jinanga bu gieime. 	jon be simegbaso dumo mi na diepiriye nwo be ye mi duko kuromame kraist be bu bu na mi diepiriye mi mioku ani saki me. ini ani se jizos be damabo na ori ani ateli mie, kokomaye mie, piki dumo mie nwo bereniapu ma pirime. miese mi dieye mi tomoni ma buokorobia erechi, jon be eneene bu dumo bie paka aye ma nwose toma okwein konme, se temeanga be kokomaye nwo dieme. aria bu tonaye ani mengi, fituru, enekubu, ananadikidikibo be na oria anana ma na, piki elelenda oku sime ye na ania chingbolu ma na. beretibi ma oruru bu simeoku mi 	ye saki okwein . jon mengisarabo be na jizos be oria tatari obudukoapu ma na . jizos be belema nwengi firi ma . – . kuluma ene ma jerusalem bie na, ani na kpekima nyo ma bun a . – . jon   kuluma okwein jin bu se tomoni ma die galili ama mi bie . 	 	 dumo okwein mi tomonikiri mi ma temeka siki ngisi, okwein be ori omie o tamuno be na omie, tamuno be na ori na pki gboriyee anibe saki mi ngisi okwein be tamuno be na omie. obu bu tamuno be boro ye mamgba tememe teme ye mamgba o soka se teme gboriye so ofore. okwein be ani dumo mi be chukue, se min dumo mi enekubu oki bo tomoni mamgba pirime. enekubu mi kanakana mi bie biapakame, se kanakana mi ma ngisi ani binmake. 	 tamuno be oria okunwengibo be nwo seni firimame, jon nwo chin bo be, bo enekubu mi gbolomaye nwo duko tomoni piribia erechi bo bo be, miese inimgba oku mi na se berenibia bara. ori na obu na enekubu mike o bo enekubu mi gbolomaye nwo dukoe bome. min ani kokoma enekubu mie – tomonikiri mi bie so bo enekubu mi, se bia tomoni mamgba ogono sarama ye mi. 	 okwein be anisiki mi bu tomonikiri mi bie omie, tamuno be obu boro piki tomonikiri mi tememe nwo be soni tomonikiri mi o nemike. ori oria ama nwo bome, okuma oria ama apu ma ini ori okike. ani simeokusimeoku soni, dapu kokoma ori oki seni o berenime ini mi o kuro se piriyee bo tamuno awo nwo so. tomoni yemiemie bara bu ini weri bo tamuno awo nwo soke, dabo tomonikiri awo yiyi bara buke tamuno be na minabuna ani inia dae. 	 okwein be bo tomonibo some, se dikibugerere na kokomaye na obu beinme, o piki minea ogboku mine na angame. wa oria boma mi orime, o min boma mi okime ani dabo be ngeri toku bara bu. jon   	 oria opu dikibugerere bu o mine mgba belemame, dukoma dukoma belema o nwose wa pirime. tamuno be mozizi be bu boro oloko mi pirime, okuma dikibugerere na kokomaye mi na jizos kraist be bu boro bome. jin siki tamuno be orisa bo ma oforie. oria gbori toku be kengee, ani tamuno be sime oku nwo sime bo be piki dabo be anga siki sime bo be, ori mi miese ini o nemisa yee. jon mengisarabo be oku mi matio . mak . luk . 	 jerusalem bie sime ju beretonapu ma na agbamieapu na, livaiapu ma na, nwose jon be firimame, se o gbelame, iri tubo 	 jon be o pekere dukuke nwo be yeke, okuma o belema duko inia toru finjime, na mesaya be irike. 	 ini nwo gbelame, aniokuma, iri tubo ilaija be iri jon be nwo perekeme, enen, irike, 	ini nwo gbelame, ikiankorobo be iri 	o nwo pekereme, enen. 	 ini nwo beme, aniokuma duko wa piri. wa pekerebipi se mun wa firima apu ma piribia bara. i gbolomaye bu cheye i nwo be 	 jon be pekere bu aizaya ikiankorobo be dukoye me nwo dukome jon   	 farisiapu ma se firima okunwengiapu ma, anisiki jon be gbelame, iri nemikase mesaya beke anikanika ilaija beke, piki ikiankoroboke, nwo be okuma nde i gose mengi se nweni sarari ye jon   	 betani bie maa ye mamgba pakame, jodan toru mi bu irua pakapaka nyo mi ani jon be mengi sarari nyo mie. tamuno ananatoku be jon   	 min ani jon be chie onye mie a teme be orime, okuku bara nwose sobie korobo, se oria ogono chieme. a pa piki ma nemike na orie, okuma tamuno be, i firima na a mengi se nweni sara nwo be bo be, nwose i beme, ‘teme be korobo inibo ogono chiebia bo i nwo oribia ori mi fiafia teme be nwose mengi se nweni sarabia yeeu. ari ani orisam, se a duko o piriabe na, ori ani tamuno toku bee. jon  	 	 anibe ene ba, jon be na oria obudukoapu mama apu na pki anianga omie, o jizos be orime o nwengi boroari siki. se o nwo beme, be tamuno ananatoku bee 	 mama obudukoapu ma o min mi duko oku nwo naa se jizos be dukome. jizos be vinpiki ini o dukoari oku ori se ini gbelame, o che dokiau 	ini nwose o pekereme, nde nyo i anga, rabai mi okwein mi fie aye, yediebo. 	 o nwo pekereme, o bu diki. ani ini obu so ori anga nyo mun yee, se ene mi bu kon siki mi nwo se ori na simeme. ani pa ineina so pembe ye nwo lasam ene ogboin bu. 	 jon be dukoye mi naa se jizos be bu so mum mama apu ma be gboribo ani andru bee, saimon pita numbireowu be. anikirikiri andru be numbireowu saimon be ori se duko o pirime, mesaya be wa ori orisam. mesaya fie aye ani kraist. anisiki mi o saimon be okimun jizos be piri yee. 	jizos be o diki se nwo beme, iya ere ani saimon jon ya be, okuma ini nwose i chinbia kifas. mi na pita na gboriyee ani fie aye dupari. jizos be filip be na nataniel be na chinme jon   	 nataniel be nwo gbelame, nazaret ama mi bie soni ibi ye pakabo be 	filip be o pekereme, bo diki. 	 jizos be nataniel be o damaboari oku nwo ori siki, ori o gbolomaye bu now beme, be kokoma izrel boe o bie iruo oforie 	 nataniel be o gbelame, nde i nemi oku 	jizos be pekereme, i fig chin mi chuku simeari siki ari i orime, filip be ma i chinka siki. 	 yediebo, nataniel be nwo pekereme, iri tamuno toku bee iri izrel amanyanabo bee 	 jizos be nwo beme, i berenisa ani fig chin mi chuku i sime siki ari i orime a nwose i be ye gose i ibioku maa nengia ye oribia se o nwose ini beme, a kokomaye duko o piriabe omine oribia so mi finjibia se tamuno enjelapu tombo toku be ogono iwo na ideri na bia oku. kena be ereya mi   mama din karama ene bu ereya kena ama mi bie kiri okime, ani galili se mi bie. jizos nyengi ma anianga bu simeme, se jizos be na oria obudukoapu ma na ini chinme ereya mi bu. ini iru mamgba nwo bu so siki, jizos nyengi ma nwose o beme, ini bari iru nyanake. 	 a mieba ye nwo duko i piri ma, jizos be nwose a pekereme. iya siki ma lake. 	 anisiki jizos nyengi ma duko firinwengiapu ma pirime, ori o be mie nwo be ye goyegoye omine ani mie. jon  jon  jon  	galili bie kena mi bie mi jizos be oria tatari bugbiripuma firi mi nwo nwengi yee, anianga ori oria boma mi nwo die pakumame, se oria obudukoapu ma o berenime. 	 min mi boro siki, jizos be na nyongoro ma na, oria owuapu minapu ma na, piki oria obudukoapu ma na so kapaniom mume, se boka din seni aninyo simeme. jizos be oputekewari mi mume matio . mak . luk . jon  	 ju beretonapu ma vinpiki o damabo bere seni o gbelame, che bugbiripumaye i ineda nwo mie be, se diepakuma na i kuro nyaname se nwo sime ye mie 	 jizos be pekereme, o min oputekewari mi kan koroma, terea din bu a piki ani nama chiemabia. 	 terea din bu i piki ani nama chiema be ini nwose o gbelame. ineinfa kura mesioyi finji ani nwo okime se mi oputekewari mi nwo nama 	okuma jizos be bere dukori oputekewari mi ani oria oju mie. ani miese ini fib u sisema siki, oria obudukoapu ma ani se biekoromame na min mi o duko borosam, se ini fiafiadiri mi berenime, piki jizos be duko ye na. jizos be tomonibo be simeoku nemime jon –  jon   juapu gbori tibinibo omie oria ere an nikodimos,ori farisiapu ma be gboriboe. gbori ene di bu o jizos be damamun se nwo seni o beme rabai wa nemime na iri tamuno be se firima yedieboe i nwengiari bugbiripuma firma ineda nwo nwengibia bo oforie tamuno be inibo na simeka simeogbo. jizos be pekereme, kokomaye mi a nwo duko i piriabe ineda tamuno amanyanakiri mi oribia bo oforie ini kpoto inibo yika simeogbo. nikodimos be gbelame, nde senisa bo ini ineda kpoto nwo yibia oku o bari ineda mun nyongoro ma furo bie so se ari main karama o yi eka siki jizos be pekereme, kokomaye mi a nwo duko i piriabe, na gboribo soni ineda tamuno amanyanakiri mi bie so eke, ini mengi na teme be na bu inibo yika simeogbo. tombo mi ojumini bu ini inibo yisam, okuma teme bu ini piki inibo yibia. ani ibu gbiri puma ma na a nwose i beme na ini kpoto i yibia. foru mi ani fie ania bubele anga nwo dame ani be fie mi i naame, okuma ani iweribo nyo na ani muari nyo na i nemike. ani gbori bara mi ani sime teme bu yibo goyegoye piri okue. nde min mi ineda miebia oku nikodimos be now gbelame. jon  eleogbo mozizi be chi bu alapeleka se mie oruwu be dekichiema bara mi ani gbori bara ani ini seni tombo toku be dekichiemabia kue miese o bereni bo goyegoye sime gbaso dumo nwo nyanabia bara aniatibi tamuno be tomonikiri mi belema so okuma, ori aria gbori toku be se firimame, miese o berenibo goyegye fi eka bara, okuma sime gbaso dumo nwo nyanabia oku aniatibi tamuno be oria toku be se tomonikiri mi firimakena o boberepelebo soe okuma o bo ani duaboromabo nwo soe. toku be berenibo goyegoye ini berepele inibo piri eke okuma o bereni ka bo goyegoye ini berepele inibo piri borosam, aniatibi o tamuno ngeri toku be nwo bereike mi berepele firi mi nwengi okue enekubu mi tomonikiri mi bie bome, okuma tomoni kanakana mi re nwo belema tein enekubu mi nengime, aniatibi inia miemiea ye ma siayee. sia ye miebo goyegoye taraka se enekubu mi werimame se enekubu mi nwo damabo eke, aniatibi o bi eke oria si miemiea ye ma bele paka. okuma kokomaye mi nwo mieari bo goyegoye enekubu mi bie so bome, miese enekubu mi diepakumabia bara na tamuno be bipi poki bu ani ori oria firi nwo nwengi yee. jizos be na jon be na min mi boro siki jizos be na oria obudukoapu ma na so judia pekere mume, ori ani anga kele ini na simeme se mengi se ini sarame. jon be soni ainon mi bie mengisara simeme, salim na kpeki nyo bu, aniatibi mengi opuma ani nyo bakame. tomoni o damamun se o mengi se ini sarame. ani ma ini jon be se ikoli bie chu ka sikie. jon  jon  –  jon be pekereme, tombo nyanabia ye oforie, ani tamuno be bara boka sime ogbo. omine na minabu na iya oyechieapue na a nwo beme na, iri mesaya beke okuma ini i seni o toroko pelema firimame. eremenibo ma nyana bo be ani ereyabo bee ereyabo ikiabo be o kpekim achieme, se beri se pokime, o bie piki beleme ori ereyabo be puko nwo naa siki. min bara mi, mi iya biebele mi weri kara oku mie ori bo yesoteinbia, anisiki iri a bari opuma yeso eke. sobie bo bo be jon  jizos be na sameria eremenibo ma na farisiapu ma name, na jizos be tomoni nyana piki mengi se nweni sara tein jon be nengiabe.  kokoma yee, jizos be bara na mengi se sara gboribo soni oforie okuma oria obudukoapu ma ree. jizos be ini dukoari ye mi nwo naa siki, o judia koroma so se vinpiki galili mume, ori anainyo muari siki o sameria ama mi bie borome. sameria bie saika nwo chin gbori ama o bo nwo lame, ani jekob be se yayo josef be piri ele mi na kpekime. jekob olulu mi aninyo omie, se jizos be o konsa nwengi mi be inyofa bu, olulu mi anga bu kponji sememe. ani pa eneogboin biri lasam. sameria gbori eremenibo bo anianga mengi due bome, se jizos be nwose a beme, mengi se okom a bu.  oria obudukoapu ma so ama bie mun fiye fee musam. eremenibo ma pekereme, iri juboe, iri piki sameria boe–aniokuma nde iri ineda i bara mengi bibia oku juapu bereni se sameria bo se mengi bu omongo anikanika yefi efere nwose yefi duku eke. jon   jizos be a pekereme, mi mengi mi bu bo goyegoye mengi piki inibo taribia, okuma a seni inibo piribia mengi bu bo goyegoye mengi bari ngisi inibo tari eke. a seni inibo piribia mengi mi inibo bie ideri mengi nwo sobia, ani dumo piri mengi nwo so inibo piribia piki sime gbaso dumo seni inibo piribia. jon   jizos be nwose a beme, mun i de be chin, se ori na bo. jon  sonoa owuapu i nwo sime borosam, se mioku irina anga bo be kokoma i deke i kokomaye duko i pirime. eremenibo ma nwo beme, ari orime, senibo, iri ikiankoro boe. iya sameria opua dapu ma mi tundu ogono mi ini tamuno be teketeke yee, okuma omine juapu ma nwo beme, na jerusalem bie mi wa tamuno teke gbein yee. jizos be nwose a beme, eremenibo i bereni, siki mi ani bobia tomonni bari mi tundu mi ogono na piki jerusalem bie na kpereki dabo be teke eke. omine sameriapu ma kokoma bara nwose o tekeari bo be nemike okuma mine juapu ma wa tekeari bo be wa o nemime, aniatibi duaboroma mi juapu ma bu ani weri bome. okuma siki mi ani boabe, ani piki bolasam, ani tamuno teme be kuro bu tomoni boro dabo be jokuma simebara seni o teke piki o biari kokoma tekebara mi se o piribia siki. tamuno be temee, anisiki o teme mi be kuro bu ngeri mi tomoni ineda o jokum simeoku se o tekebia yee. eremenibo ma nwose o beme, a nemime na mesaya be o bobia, o bo siki o ye mamgba duko wa piribia. jizos be pekereme, iri orie, now iri na okweinari bo be. ani gbori siki mi bu jizos be oria obudukoapu ma vinpiki bome, ani opuma inia bugbiripumame, dokiobo ori na ori eremenibo ma na okweinabe. okuma inia bu gboribo soni a gbelake na, i che biau anikanika o gbela, che gose i ari na okweinau jon   min siki mi bu obudukoapu ma jizos be tekeabe, yediebo, ye oki fi okuma o pekereme, a fibia a nwo nyaname, omine ani nemike. ani obudukoapu ma saki inia ogboku gbela yee, se bipi se inia bu fiemaye nwo be na, nweni boro fiye okibo o piri muno jizos be nwo ini beme, iya fiye ani i se firima bo be bereni ye mi nwo mie, piki o seni i piri firima na nwo nwengi karame. gbori dukoye o nwo nyaname, ‘ineina akalu konme, anibo fiye souk siki mi lau. a duko o piriabe, omine ibioku seni ozu ma diki chinmgbolu ma ari kposam, piki souk siki mi lasam soku aye ma now sokuari tomonibo be ini o gbeinabe, seni o fiaye ma nwo kobirima simegbaso dumo bie chuabe miese dipi bo be na sokuari bo be na gboloma se biebelebia bara. dukoye mi kokomayee, na, ‘gboribo dipime, jinbo sokumeu. ari o firima mu nomine dipi ka ozu bie fiaye sokume jinapu mi ania bie firinwengi yee, okuma onine ania soye mi fime. ani ama mi bie sime tona sameriapu jizos be berenibe, aniatibi eremenibo ma nwo beme, a mie borosa ye mamgba o duko i pirime. sameriapu ma o damabo siki, ini o tekeme na ori ini na sime, se jizos be mama din se ini na simeme. tonapu o berenime oria okwein mi gose, se ini nwose eremenibo ma beme, mioku wa berenisam, i dukoe mi goseke, okuma mine so barana oria okwein naasam, se piki nemisam na ori ani tomonikiri mi be duaboromabo bee jizos be gbori firitibidabo yayo gwome jon  –  jon    jon  –  firitibidabo be nwose o beme, senibo, i duko bo, i nia be ma fi ka sime ogbo. jizos be nwose o beme, mun i nia be o dumobia nwenibo be jizos be kon o piri okweina bereni se mume. o so wari muari siki oria firinwengiapu ma ori na iria se duko o pirime, i nia be o dumosam nde siki toku be bu saki kuroma o nwose ini gbelame, se ini nwo beme, bia eneogboin, gbori so biri bu ani ofiri mi obu kanso yee. dawu be, anisiki se biekoromame, ani siki mi bu mi jizos be nwose o be yee na, i nia be o dumosam. ani ori na o furo na bereni yee. min mi ani jizos be main karama nwengi bugbiripuma firie o judia so bo galili mi lasiki. dapa mi aka bu gwo obi mi min mi boro se so jizos be gbori tamuno alali gose jerusalem mume jerusalem bie, anana boko mi kpekima nyo bu gobri sonoa iboma nyana dapa omie, hibrubipi bu ini nwose ani chinme betzata. jon  gbori owubo anianga simeme main fa kura mesi o nwose obisam. jizos be ori anianga bololo simeari oku orime, o piki nemime na be bo be ori obi bolo siki lasam ani o nwose o be yee, i gwo biau obi bo be pekerme, senibo, mengi mi pikiri siki, i se mun ania bie koromabia bo a nyanake a bukuroma mun ania bie koroe muari siki, jinbo tatari i boro mun ania bie korosam. jizos be nwose o beme, sise chie, iya etera deki se nwengi so. anikirikiri tomonibo be bu ibime ori oria etera mi deki se nwengi some. min mi mie eni mi inyosara enee, ani ju beretonapu ma dukoini gwo bo be piri yee, mi inyosara enee, ani minea oloko na kurake i iya etera nwo deki o pekereme, i mie seni ibu ibi bo be nwose i beme, ari iya etera deki se nwengi so. ini o gbelame, iya etera deki se nwengi so nwose i be bo be tubo okuma bu ibisa bo be o jizos be nemike, aniatibi tomoni ogbo anianga omie, se jizos be deinma inia ogboku paka some. min mi boroso siki, jizos be oputekewari mi bie ori orime, se nwose o beme, poki, mioku ibu ibisam bari jin si mie ma anika okuma sitein ye ibu pakabia. anisiki tomonibo be somun duko ju bereton apu ma pirime na jizos be mi o gwo yee. min mi erechi ini saki buo se jizos be chuame, aniatibi ori inyosara ene bu, bu gwo firinwengime. jizos be ini pekereme, i da be o siki mamgba firinwengiabe, iri soni a nwengibia. mi okwein migose ju beretonapu ma piki o babia oku nwo be ye kengeke, okuma o piki nwo beme, na tamuno be dawue, se mi bara mi bu obu se tamuno be otomasam. jon   jon   kokomaye a nwo duko o piriabe iya okweinma naa, se i se firima bo be berenibo goyegoye simegbaso dumo nyaname. ini beresi kon inibo piri eke, okuma inibo fib u boro mun dumo bie sosam. kokomaye a nwo duko o piriabe siki mi ani boabe – siki mi ani bosam – fiapu ma tamuno toku be puko nabia siki mi, se ani naa apu ma ini dumobia. dabo be na minabu na ani dumo piriboe, ani gbori bara bu, o piki miese oria toku be soni piki dumo piribo sosam. o piki berekon kuro mi seni toku be pririsam na o berekon, aniatibi ori ani tombo toku bee. ye min mi obu gbiripumama siki mi ani boabe idupu ma bie sime fiapu mamgba o puko naabia siki mi se ini inia idupu ma bie pakabobia ibiye mieapu sise mun dumogbamaso bie sobia, se siye mie apu ma sise se ini beresi pele ini piribia. jizos be onyechieapu ma jon  a nemikase ngeri onyechie ibu piri okuma, a duko ye mi kokomayee nwo be bara ini nwose ani oki eke. okuma jinbo omie onyechie i piriari bo, a piki nemime na ori ibu dukoari ye mi kokomayee. ominea okunwengiapu ma o nwose jon be firimame, se ori onyechie kokomaye mi pirime. ani beke na tomonibo onyechie i pirika pirika okuma a min mi dukome miese o pa duaboroma nyanabia bara. jon be, kori se piki biari tonijie simeoku ani o simeokue, boka kala siki bu o bime omine o bie sime enekubu mi gose biebele okuma onyechie i piribo a nwo nyaname, dubatein jon be chie onye mi nengi bo a nwengiari firima, i da be se i piri nwengi nwo bea firima onyechie i pirime na i da be mi i firima yee. ori i se firima dabo be ngeri piki onyechie i pirime. o puko ngisi ma o naake, o torukubu so ngisi ma o piki orike, ma o piki oria okwein mi seni ominea kubiemgbolu ma bie werike, aniatibi o seni firima bo be omine o berenike. o fiafiadiri ma dawome, aniatibi o koromame na aria bie mi o dumogbaso mi nyanabia yee. maa gbori fiafiadiri ma soni piki ibu bere dukome ani soni o bereni se i damabo dukuke, miese o dumonyanabia bara. tomoni i tokoni a nwo dokike. okuma o simeoku a nwo nemime, a piki nemime na ominea bie bu o tamuno belemake. i da be ere na kuro na se bo okuma, omine inibo okibia. nde omine ineda i berenibia oku, o nwo jinbo jinbo bara tokoni na osi na nyanabia oku dokiari siki, okuma ori gbori tamuno be bara bo tokoni o nwo dokike. ani simeoku simeoku soni, o koroma ma na a bere seni o punumabia i da be toroko. mozizi be mi bere se o punumabia bo bee, ani o kubie se bugbanabo be. o nemikase kokoma mozizi be berenime nwo be okuma, iri soni mgboku omine i berenisam, aniatibi ori i gbolomaye nwo gieinme. okuma o nwo giein ye mi o nwo bereni ka siki, nde omine ineda a dukoye mi berenibia oku jon   jizos be fiye se owuapu bu oyima ende finji na oyiasi pirime matio . mak . luk . jon  sababoro alali mibe siki mi be siki mi kpekisam. jizos be o nyo diki kelemame, se orime nab aka tomonikpo o damaboabe, o nwo seni filip be beme, nde anga wa ineda minea tomoni mamgba karabia fiye nwo febo be o min mi nwo dukome se filip be dadikibia erechi o jokuma miebia ye o nemi warabe. 	filip be pekereme, bobo kala ye kenge nwo okibia so, ani igbiki oyiasi se febia fituru nwo nengibia. 	 obudukoapu ma be gbori bo andru, saimbon pita numbireowu be nwo beme, gbori owutoku mianga omie, sonoa bali fituru okpokpo na mama inji awo na o nwo nyaname. okuma ari boro nde anga la be, nwo sime tomonikpo bu. jon   jon   jizos be mengi ogono nwengime matio . mak . 	 saso so siki obudukoapu ma ideri dapa mi sime nyo mume, aru bie bukulo, se doku dapa mi saba kapaniom nwo daabe. ene pulapulabe se jizos be pa pikibo ini lake. anisiki mi bu, kuro foru miese onungo pakabo mengi mi pikirime. obudukoapu ma tere anikanika ineina tombi pembe ye nwo dokusam, ini jizos be mengi ogono nwengi aru mi kpekimari oku nwo ori siki inia balafame. jizos be nwose ini beme, o balafa ma irie ini bime ini ori oki aru mi bie sein, okuma ani kirikiri aru mi mun ini muari poku mi bie some. tomoni ma jizos be dokime 	 anibe ene ba, dapa mi bu isi pekere sime tomonikpo mi orime, na gbori aru kenge mi anianga sime yee. ini nemime na jizos be ma ori aru mi bukulo se obudukoapu ma na soke, okuma ini o koroma some. taibirias bu jin aru bo poku mi bie some, ani nyanabo be miebaka be so siki, tomonikpo mi fituru fi anga mi na kpeki nyo bu. tomonikpo mi bo ori na, jizos be na oria obudukoapu ma na anianga ini bari oforie nwo be siki, ini ari aru ma bukulo se kapaniom mun o dokime. jizos dumo fituru be 	 tomoni ma dapa mi be isi pekere bu jizos be dokibo ori siki ini nwose o beme, yediebo, nde siki i bo mianga la 	 jizos be pekereme, a kokomaye mi duko o piriabe omine i dokiabe aniatibi o fituru fi piki o bi ye mamgba nwo nyana bome nwo be ye gosee, omine a nwengi bugbiripuma firima kain bome nwo be ye goseke. o firinwengi sibia fiye nwo piri ma, ani nakaraka, o firinwengi sime gbaso dumo fiye mi nwo piri. mi fiye mi ani tombo toku be se o piribia yee, aniatibi tamuno dabo be, ori o tonme nwo be elekima seni obu chuasam. jon  	 jizos be ini pekerme, mi ani tamuno be bi na o mie nwo be ye mie, o seni o firima bo be o nwo bereni. 	 ini pekereme, che bugbiripumaye i nwo mie be miese wa ori se i berenibia oku cheye i nwo mie be minea opuadapu ma eleogbo bu mana nwo fime, fiafiadiri mi duko bara bu, ‘o sobie bo fituru nwose ini piri se ini fimeu. 	 jizos be nwo beme, a kokomaye duko o piriabe, mozizi be se o piri ye mi sobie bo fituruke i da be mi kokoma sobie bo fituru mi nwose o piri yee. aniatibi tamuno be piri fituru mi ani orie sobie korobo se, piki dumo seni tomonikiri mi piri bo bee. 	 ini o bara bime, senibo, mi fituru mi se siki mamgba wa piri. 	 jizos be nwo duko ini pirime, iri ani dumo fituru bee, i damabo bo goyegoye buru bari inibo tari eke i bereni bo goyegoye inibo puko bari samina eke. mioku, a duko o pirisam, na omine i orisam, okuma o bereni dukuke. i da be seni i piri bo goyegoye i damabobia. ari ngisi i damabo bo nwo desin eke, aniatibi a sobie koro bome i se firima bo be biye nwo miebia erechi, iri bi barake. min i se sein bo be biokue, na o se i piri apumamgba bu a gboribo soni fama ma, okuma na ari inimgba sisemae kuluma ene mibu. aniatibi min i da be bi oku mie na toku be ori se o bereni apu mamgba simegbaso dumo nwo nyana. a piki na fib u ini sisemabia kuluma ene mi bu. jon  	 jizos be pekere se nwose ini beme, o bari ominea ogboku mburumburuma. gboribo soni ineda i damabo eke i se sein bo be barana inibo jinebo i pirika simeogbo, a piki fib u inibo sisemabia kuluma ene mi bu. ikiankoroapu ma gieinme, ‘tamuno be o ye seni tomoni mamgba telimabia.u dabo be dukoye na seni o bara ye dawo bo goyegoye i damabome. min mi ani fieke na dabo be orisa boo mie, tamuno be sime nyo bu bo bo be ori kenge mi dabo be orisa yee. a kokomaye duko piriabe bereni bo goyegoye simegbaso dumo nyaname. iri dumo fituru bee. ominea opuadapu ma eleogbo bu mana nwo fime, okuma ini fime. okuma sobie koro bo fituru mi sime bara ani fib o goyegoy fi eke. iri ani sobie bo dumo fitru bee. mi fituru mi fib o sime sime, inibo dumo gbasobia. a seni inibo piribia fituru mi fi ani iya ojumini mie, miese tomonikiri mi dumobia erechi. 	 min mi igani na berejinea na inia ogboku nwo deki bome. ani ini jinbojinbo gbela yee nde be bo be oria ojumini se wa piri se wa fibia oku 	 jizos be nwose ini beme, a kokomaye duko o piriabe na o nemikase tombo toku be ojumini mi se fiye mie fi ka piki oria pulo mi buka okuma, o dumo nyana eke ominea bie bu. jon  jon  	 jizos be min mi nwo dukome o kapaniom bie, tekewari mi bie yetelimari ogbo. simegbaso dumo okwein ma 	 oria obudukoapu ma be tonapu min mi naa se nwo beme, mi dieye mi opuma kurome, tubo ineda ani poki be 	 duko o pirika bu jizos be nemime na ini min mi gose mburumburuabe, ani o nwose ini be yee, min mi ani o miese o barasinau aniokuma, o boro nemikase tombo toku be pikiso iwo o sime se bo nyo mi munbia be ye mi ori okuma nde ominea bu ani simebia oku tamuno teme mi ani dumo piriari ye mie, ngisi tomonibo kuro mi ani yebu oforie. a duko o pirisa okweinma ani dumo piri tamuno teme mi okiboari yee. ani soni ominea bu dapu berenike. anibe saki mi ngisi, jizos be bereni ka apu ma ori ini nemime, piki o seni ibafibia bo be na. o piki bari duko ini pirime, min mi a gose nwose o be yee na, i damabobia gboribo so oforie dabo be ani mie sarasarama inibo pirika sime ogbo. jon   	 saimon pita be pekerme, nyanabo, wa so tubo damamun be iri mi sime gbaso dumo piripiri okweinma nyana bo bee. se mioku wa bereni piki nemisam na iri ani tamuno be sime nyo bu bo fiafia bo bee. 	jizos be ini pekereme, iri omine oyimapu finji ma now seleka ani soni ominea bu gboribo orue judas be gbolomaye ani o dukoari yee, saimon iskariot ya be. aniatibi judas be, ori oyimapu finji ma be gboriboe nwo be soni, ori mi o seni ibafibia o bee. jizos be na oria owuapuminapu ma na  min mi bo siki, jizos be o galili bie nyonyomume, o bike o judia bie nyonyomun, aniatibi anianga sime ju beretonapu ma o babia bara nwo dokiabe. ikowari alali mi kpekisam, ani jizos be oria owuapuminapu ma nwose o be yee, mianga mi weriso se so judia mun, miese iya obudukoapu ma i nwengiari firima oribia oku. inibo nwengiari firi now boibia gboribo so oforie, ini ibioku se inibo nemi inibo now biabe bebe. i maa ye ma mieabe nwo be siki, ye bebe tomonikiri mi i gbolomaye now nemi  oria owuapuminapu ma soni ini o berenike. jizos be nwose ini beme, iya siki mi ma lake. okuma omine siki goyegoye omine na ibime. tomonikiri mi ani ineda tarake se o werima eke, okuma ani taraka seni i werimame, aniatibi a siki mamgba duko ani piriabe na ania miemieaye ma sime. omine pa alali mi mun. iri mi alali mi a mun eke, aniatibi iya siki mi ma lake. ori oko be se galili bie simeme. jon  jizos be ikowari alali mi bie simeme 	 oria owuapuminapu ma alali mi mun so siki, jizos be soni o mume, ani simeoku simeoku soni, o bupakumake, okuma o boima mume. ju beretonapu ma alali mi bie ini o dokime. ini nwo gbelame, nde ori 	 tomonikpo mi opuma o se miniminima okweinme. dapu nwo beme, ori ibi tomboe. isiapu ma nwo beme, enen,ori obori se tomoni ma chinabe. okuma belema obu bere duko bo oforie, aniatibi ini ju beretonapu ma diki balafamame. 	 kalaye lonme, alali mi mun maju gbasi la, ani jizos be somun oputekewari mi bie saki yedie yee. ani opuma ju beretonapu ma bugbiripumame, se ini nwo beme, nde be tombo be miese opuma ye nemi oku, o diridawowari mun ka siki 	 jizos be pekereme, i barakubuye a nwo dieke, okuma tamuno be ani i se firima bo be bara mi ani bo yee. bereni se tamuno be biye miebia bo goyegoye nemibia, a dieari ye mi tamuno be bara bon a, anikanika i barakubu kuro bu a weri okwein etubo. mina kuro bu weri okwein doki bo be, ori o barakubu boma nwo dokiabe. o se sein bo be boma nwo dokiari bo be, o karakarame, iruo o bie oforie. mozizi be oloko mi seni o pirime, ori ani seni o piri ka okuma ominea bie gboribo soni oloko mi dukoye mieke. nde o gose i ba dokiari ye 	 tomonikpo mi pekereme, siteme i bie omie tubo i ba dokiau jon  mesaya be ori 	 jerusalem apu ma be dapu nwo beme, be ani beretonapu ma babia erechi dokiari bo be ori ka diki ori ama ogbo sime okweinabe, se gboribo soni yedujo o punumake ani boro nwo pakaau na ini kokoma nemisam na be bo anga wa nwo nemi warabe. 	 jizos be oputekewari mi bie yediari ogbo, o gele puko bu nwo beme, o kokoma i nemi se piki a weri bo anga nwo nemi waraau okuma iri ngeri iya kuro se boke. i se firima bo be, kokomayemieboe, omine o nemike, okum iri o nemime, aniatibi obu a weri bome, ori mi i se firima yee. 	 anisiki ini o kumbia bara nwo sokime, okuma gboribo soni bara se o lamake, aniatibi oria siki mi ma lake. okuma tonapu tomonikpo mi bie o bereni se nwo beme, mesaya be bobia siki be bo be miesa bugbiripumayema nengi aye o nwo mie be nyokoruapu ini nwo firima jizos be kune mume 	 farisiapu ma bo tomonikpo mi jizos be gbolomaye bu miniminima maa ye ma okweinari bara mi nwo na siki, ini na tibini agbamieapu ma na da nyokoruapu nwose firimame jizos be kunbia erechi. jizos be nwose ini beme, a kele omine na sime bolomabia, anisiki a so i se firima bo be damamunbia. omine i dokibia, okuma omine i ori eke, aniatibi omine ineda a simebia nyo mi mun eke. jon  jon  dumopiri ideria mengi 	 alali mi be kuluma ene mi se piki kuro tein ene mi, ani ene mi bu jizos be sise chie se gele puko bu nwo beme, mengi puko taribo goyegoye i damabo se bu. fiafiadiri mi duko bara mi bu, ‘i bereni bo goyegoye, ideria mengi inibo kubiemgbolu bu sara pakabobia,u jizos be teme be gbolomaye bu min mi dukome, ani o bereni apu ma nyanabia ye mi. anisiki mi bu teme be ma ini o se tomonikiri firimake, aniatibi jizos be ma o fibu sise mun oria boma mi bie soke. tomoni ma ogboku sime pua mi 	 tomonikp mi bie sime tonapu mi o duko ye mi na se nwo beme, be ani kokoma ikiankorobo bee 	 inia bu dapu nwo beme, mesaya be orie jon   ju beretonapu ma be berenika mi 	 nyokoruapu ma vinpiki mun siki, tibini agbamieapu ma na farisiapu ma na nwo se ini gbelame, nde o gose ori oki boka ye 	 nyokoruapu ma pekereme, jin siki be tombo be okwein oku okwein sa bo oforie 	 farisiapu ma nwose ini gbelame, omine soni ori obori se o chin beretonapu ma bie anikanika farisiapu ma bie o bereni se o nemi boo mi mina tomoni ma mozizi oloko mi ini ani nemike, anigose tamuno worinime sime ini pririme 	 nikodimos ani farisiapu ma be gboriboe, din se jizos be damamun bo be. nwose isiapu ma beme, minea oloko sime bara bu wa ineda berekon tomonibo bara sima eke ma wa o bipi naa ka sime ogbo, piki o mieye nwo doki pakuma bo ka sime ogbo. 	 ini o pekereme, iri soni galili bo fiafiadiri mi dawo, ani ibu okorobia na ngisi galili mi bie ikiankorobo pakaboboko. sefi bu ini olo eremenibo ma se ori bobo so mina wari mume, okuma jizos be so olivs tundu mi ogono mume, [ anibe ene ba be ded funfun bu o vinpiki oputekewari mi bie mume. tomoni mamgba kobirima o kelemame, se o kponji sime se saki ye seni ini dieme. oloko dieapu ma na farisiapu ma na ini sefi sime gbori eremenibo nwo kun bome, a miese ari inimgba toroko chie simeme. ini nwose jizos be beme, yediebo, ma eremenibo ma a sefiari ogbo ini a kunme. minea oloko mi bie mozizi be o tonsam na ini oko sime eremenibo nwo gbin ba. mioku, iri nde i duko oku ini min mi dukome se dientu jizos be piribia erechi, miese ini bere se o punumabia bara. okuma jizos be tu se o bara tumgbali se kiri ye gieinme. ini aninyo chie sime bere seni o gbelari ogbo, ori obu chiema se nwose ini beme, ominea bie ma si mie ka bo goyegoye ye inibo tatari dupari mi nwose a gbin. jon  	 a nwo pekereme, gboribo soni oforie, senibo. 	ani okuma, ibime, iri soni a berekon i bara simake. so, okuma bari si mie ma.] jizos be tomonike mi be enekubue 	 jizos be pikina okwein farisiapu ma pirime. iri tomonikiri mi be enekub mie, i duko nwengibo goyegoye dumo mi be enekubu nwo nayanbia se inibo ngisi kanakana bie nwengi eke. 	 farisiapu ma nwose o beme, mioku iri bara na onyechie ibu piriabe i dukoari ye mi, yebu oforie. jon  ari onyechie ibu pirime, i se firima dabo be piki onyechie i pirime. 	 ini o gbelame, i da be ori nde anga omi 	jizos be nwose inik pekereme, omine i nemike i da be so o piki o nemike. omine i nemi okuma, o piki i da be so nemibia. 	 jizos be min mi mgba nwo dukome ori oputekewari mi bie yedieari ogbo, ini diepiriaye igbema koroma koroma bie mi bu. se o kun gboribo so oforie, aniatibi oria siki mi ma lake. omine ineda a muari nyo mi nwo mun eke 	 jizos be piki nwose ini beme, a sobia omine i dokibia, okuma omine ominea si ma bie sime fibia. omine ineda a muari nyo mi mun eke. 	 ani ju beretonapu ma nwo be yee, o nwo beme, wa ineda o muari nyo mi nwo mun eke. min mi ani fieau na ori obu babia 	 jizos be pekereme, omine mi chukuju mi o weri pakabo yee, okuma iri ogonoju mi a weribo yee. omine mi tomonikiri mi bie mi o weribo yee, okuma iri a mi tomonikiri bie weri boke. min mi gose mi a duko o piriariyee na omine ominea si ma bie sime fibia, ‘iri ani irie,u nwo be ye mi o nwo berenike bebe, ominea si ma bie mi o sime fibia yee. jon  	 ini kainboke, na o dabo be gbolomaye nwo duko ini piriabe. ani jizo be nwose ini be yee, o tombo toku be nwo deki chiemabia siki, mi o nemibia yee na ‘iri ani irieu anisiki mi o nemibia ye na iri i barakubu bu mie ye oforie, okuma dabo be se i die ye kenge mi a dukoari yee. i se firima bo be piki iri na omie na ori ibu barasin se ari ngeri simeke, aniatibi a siki mamgba o bubeleye miemieme. 	 jizos be dukoari ye ma nwo na tonapu o berenime. furoawo na omoni na 	 ani jizos be nwose o bereni juapu ma beyee, omine a dieari ye ma mieme nwo bebe omine kokoma iya obudukoapue. o kokomaye mi nwo nemibia, se kokomaye mi miese omine ngeri ominea bu ma nyanabia. 	 ini nwo pekereme, mine ebraham furo bie awoe, wa omoni so pirisa bo ma oforie. cheye ani okuma i nwo fieau, nwo be na, ‘omine obu nyanabiau jon  	 ini o pekereme, minea da ani ebraham bee. 	jizos be ini pekereme, omine nemikase kokoma ebraham awoe nwo be okuma, o nwengi firi ma mgbokuo nwo nwengisam. a bebema miesa ye mamgba ani tamuno be bipi a naasa kokomaye mi nwo duko o piri, ani soni omine i ba dokiabe. ebraham be o nwo sime ye nwo mieke ominea da be mieye mi o mieari yee. 	ini nwo pekereme, tamuno be na minabu na kenge mi wa nyana dabo bee, mine ani oria kokoma awo mae. 	 jizos be nwose ini beme, tamuno be nemikase kokoma ominea dae nwo be okuma, omine i belemabia, aniatibi tamuno be bu a weri bome, se mioku a mianga omie. iri ngeri iya kuro bu boke, okuma ori mi i se firima yee. nde o gose a duko ye nwo kainbo ka ye aniatibi omine ineda inema a se bo oku mi nwo pokike. omine ominea da oru be awoe, o biabe omine ominea da be biariaye ma nwo duko nwengi. saki mi ngisi ori mini boe, o kokomaye mi ju nwo sosoke, aniatibi kokomaye o bie oforie. ori iruo konari siki ori na sopakaye, mi o mieari yee, aniatibi ori iruo boe, piki iruo mamgba be daboe. okuma a kokomay mi nwo dukome, ani mi miese omine i bereni ka yee. ominea bu tubo gboribo ineda duko be na iri a siye miesam a nemikase kokomaye mi nwo duko okuma, nde ani okuma o gose bereni ka ye tamuno be bu weri bo bo be, tamuno be okwein ma pokipokime, omine ani simeokusimeoku soni o tamuno be bu boke, min, mi miese o poki duku eka yee. jon  jon  jizos be na ebraham be na 	 ini jizos be gbelame, wa karakaraye duko ka nwo be na iri sameria boe, na siteme piki i bie omie 	 jizos be pekereme, siteme i bie oforie. ari i da be osime, okuma omine i osike. ari osi doki ibu pirike. ani dokiari gboribo omie, o piki i ju so se berekonabe. a kokomaye duko o piriabe iya dieye mi miebo goyegoye ngisi inibo fi eke. 	 ini nwose o beme, mioku mi wa kokoma nemi yee na siteme i bie omie ebraham be o fime, ikiankoroapu ma piki fime, aniso iri nwo beme, na iya dieye mi miebo goyegoye inibo ngisi fi eke. minea da ebraham be o fime i okika na i opusotein ebraham be nengime i oko oki ikiankoroapu ma ini fime. i koroma bara iri tubo 	 jizos be pekereme, a nemikase osi se ibu piri nwo bi okuma, i barakubu osi mi, ani papaya nwo sobia. i da be mi osi se i piriari yee – o be na ominea tamunoe nwo be gbori bo be. ma omine o nemike iri ari o nemime. a nemikase be na iri o nemike nwo be okuma, ari o juo iruo konbo nwo sobia, okuma ari o nemime, a piki oria okweinma duko ye nwo mieme. ominea da ebraham be o biebeleme na ori iya bo siki mi nwo oribia ori ani ori se biebeleme. 	 ini nwose o beme, kura mesioyi finji kenge soni ma i lake – okuma ebraham be re mi i orisa yee 	 jizos be pekereme, a kokomaye duko o piriabe, na ma ini ebraham be yi ka siki ngisi, ‘ari omieu. jon   jizos be ini torumgbolupun bu yi owubo gwome jizos be nwengima muari ogbo, o torumgbolupun bu ye gbori owubo nwo orime. oria obukukoapu ma o gbelame, yediebo, tubo mie sib u ini torumgbolupun bu be owubo be yi oria si muno anikanika o yiapu ma be si 	 jizos be pekereme, oria torumgbolupun mi ani oria sin a mie gboloma nyanake, piki o yiapu ma si soni o torumgbolu ma punmake. okuma o torumgbolu ma punme, miese tamuno kuro mi obu ania firi nwo nwengibia barae. ani pa enekaka bu omie nwo be siki, wa i se firima bo be firi mi nwo nwengibia, din boabe gboribo so ineda firinwengi eka siki. a tomonikiri simeari siki, iri tomonikiri mi be enekubue. 	 jizos be min mi nwo duko so siki, o fula se kiri sarame, ani se abain mi na wolomame se ani seni tombo be torumgbolu ma abakalame se nwose o beme, mun sailoam dapa mibie i toru sikiri. mi ere mi fie aye firima. ani tombo be mun yee, o toru sikiri, se ye ori bu vinpiki so yee. 	 anisiki ori na kpekima angaapu ma na borosa siki o ye omgbomgbo bara bo be ori ka 	 daba nwo beme, ori bo be orie, okuma isiapu ma nwo beme, enen, orike o papa ori na kikiname. 	ani tombo be beyee, iri tombo bee. 	 ini o gbelame, nde i torumgbolu ma miese finji oku jon  	 ini nwo gbelame, nde ori 	o nwo pekereme, a nemike. farisiapu ma mi nweni gwo mi tibi nwo nemi dokime 	 anisiki ini borosa siki torumgbolupun bo be nwo oki mun farisiapu ma pirime. jizos be abain kpo se nweni bo be torumgbolu ma finji ene mi inyosara enee. farisiapu ma anisiki piki torumgbolu finji bo be gbelame, o miese o torumgbolu finji oku mi. o duko ini pirime, ori abain se i torumgbolu ma abakalame anieso, ari i toru sikirime, se mioku a yeorisam. 	 farisiapu ma be dapu nwo beme, min mi nwo mie bo be tamuno bu bo boke, aniatibi ori inyosara ene be oloko mi kokoke. 	ani simeoku soni, isiapu ma nwo beme, nde siye miebo ineda nwo sime bugbiripuma elekima nwo miebia oku se pua inia ogboku pakabome. 	 ani farisiapu ma piki kpoto nweni bo be gbela yee, i nwo beme, na ori mi i torumgbolu ma finji yee – ibime, nde o gbolomaye bu i dukoari ye 	tombo be nwo pekereme, ori ikiankoroboe. jon  	 o yiapu ma pkereme, wa nemime na ori minea tokue wa piki nemine na torumgbolupun bu wa o yime. okuma o miese o mioku bara werima yeoriari oku wa nemike o torumgbolu ma finji bo soni wa piki nemike. omine o gbela ori ogu lasam, ori ineda barana pekerebia o yiapu ma min mi nwo dukome, aniatibi ini ju beretonapu ma dikibalafame, ani bipiogbo borosa apu ma na o bereni se be na ori mesaya bee nwo be bo goyegoye ini inibo depakumabia tekewari mi bie. ani mi o yiapu ma gose be yee, na ori ogu lasam omine o gbela 	 ini mama siki karama torumgbolupun bu ini ye bo be chin se nwose o beme, tamuno be toroko bereni na i kokomaye dukobia wa nemime na be nwo i gwo bo be simieboe. 	 nwenibo be nwo pekereme, ori simieboo simiebo kao a nemike. iri nemi gboriye ani i torumgbolupun simeme, se mioku a yeoriabe. 		 ini o gbelame, nde o se i mie oku nde iya torumgbolupun obi mi o nwo gwo oku 	 o pekereme, a duko o piri borosam aniso o poki sukuke. nde o gose piki ani na dokiari ye obiasi, omine soni oria obudukoabu so nwo biabe 	 ini fula se o piri se nwo beme, iri ani ori bo be obudukoboe, okuma mine ani mozizi obudukoapue. wa nemime na tamuno be okwein mozizi be pirime ori bo be okuma, o bo anga soni wa nemike 	 tombo be perekeme, min ye mi kiri ye so bara diki o bo anga o nemike, okuma ori i torumgbolu ma finjime wa nemime na tamuno be o simieapu naanaake okuma kokoma ori osi se o bi ye mie apu ma ori ini naanaame. jon  jon  be bo be tamuno bu weri bo ka okuma ori ineda gboriye so mie eke. 	 ini pekereme, iri jokuma si bie ini yi piki dikidiki pakumabo boe – iri re ye se wa die dokiau ani ini tekewari mi bie bo depakuma yee. temeanga be torumgbolupun 	 jizos be pakaye mi naa siki, o nweni bo be dokime, o bo ori ori siki o nwose nweni bo be gbelame, tombo toku be i o bereni 	 nweni bo be pekereme, senibo, duko okom ori tubo, miese ari o berenibia bara 	 jizos be nwose o beme, i ori ori borosam, ori mi mioku iri na okweinari bo bee. 	 nwenibo be nwo beme, a berenime, nyanabo se jizos be toroko kpereki korome. 	 jizos be nwo beme, a bo mi tomonikiri berekone bome, miese torumgbolupunapu ma yeoribia bara, yeori apu ma ye ori eka bara. 	 ori na anianga sime farisiapu ma be dapu ori okwein ye mi nwo naa se o gbelame, kokoma bu i beke na mine soni, minea torumgbolu ma punme 	 jizos be pekereme, ominea torumgbolu ma nemikase punme nwo be okuma, bere mgboku ominea barasi eke, okuma o nyo orime o nwo be siki, ani mi fieabe na o pa berebarasi bie omie. jon   jizos be nwo beme, a kokomaye dujo o piriabe na boko mi bu weri anana ma simeari nyo soka, se jin nyo bu weri tanji so bo be, ori furuboe, piki angarafiboe. boko mi bu weri so bo be ori mi ananadikidikibo bee. odoboko koru bo be boko mi finji o piri me, ori ere se oria anana ma chin siki, ari o puko naame, se ori aria toroko isun pakame. ori ari oki pakumabo siki, ori aria toroko isunme se anana ma o dukome, aniatibi ari o puko nemime. ari jinbo duko eke aninakaraka, ari inibo diki mangibia, aniatibi ari inibo puko nemike. 	 jizos be mi kabo mi kon ini pirime, okuma o duko ini piriari ye mi ini kainboke. jizos ibi ananadikidikibo be 	 ani jizos be pikina nwo be yee. kokomaye a nwo duko o piriabe iri ani anana ma be boko mie. ma a bo ka se tatari bo apu mamgba furuapu na angarafiapu nae, okuma anana ma ari ini pokike. iri ani boko mie. i bu boro bie so bo goyegoye inibo duaboroma nyanabia o so bo se piki pakabia, se fifiye nwo doki oribia. furubo be furu kenge mi o gose bo yee, ban a, yesima na. iri a bome miese o dumo nyanabia bara – dumo mi anibe beinwatawata bu. 	 iri ibi ananadikidikibo bee, ani bereni se fi anana ma piribia bo be. ini okobo be, ori ananadikidikibo, ori piki anana ma nyanake, o piriobiri boari oku nwo ori siki, ori anana ma weriso se mangi some anigose piriobiri be anana ma kun se ari galagalamame. ini okobo be o mangi some, aniatibi ori, ini ori okome, o piki anana ma abalake. iri ani ibi ananadikidikibo bee. dabo be nwo i nemi, iri soni nwo dabo be nemi bara mi, ani gbori bara mi a nwose iya anana ma nemime iya anana ma piki oko se i nemime. a piki bime a fi ari piri. sime i piri jin anana piki omie, mi anana ogbo mi bie oforika ye. a piki ari soni okibobia ari i puko pokibia, ari piki bo gbori anana ogbo nwo, so bia se gbori anana dikidikibo ari dikidikibia. jon  	 pua piki juapu ma ogboku pakabome ma okwein ma gose. tonapu inia bie nwo beabe, siteme o bie omie o nomuabe nde o gose o pokiari ye 	 okuma isiapu ma nwo beabe, siteme bie bu simebo ineda be bo be okweinari bara mi se okwein eke nde siteme ineda torumgbolupunapu torumgbolu ma nwo finjibia oku ini jizos be sikime jon  jon  	 anisiki tomoni ma pikina mgbele deki ὸ gbinbia erechi dokim. jizos be nwose ini beme, dabo be se i piri nwengi nwo be tona ibia firi ominea ogboku a nwo nwengisam, firima bu nde ye gose omine mgbele se i gbine tonau 	 ini piki ὸ pekereme, wa ibia firi gose mgbele se i gbine tonke, okuma i weri tamuno be woloari bara mi gosee iri tomoniboe, okuma ibu i nwose tamuno mieabe 	 jizos be pekereme, ominea oloko bie giein warabe na tamuno be nwo beme, ‘omine tamunoeu. wa nemime na fiafiadiri mi duko ye mi kokomaye sogbasome se tamuno be tamuno nwose ini chinme, ini oria oku mi se firima apu ma. iri okuma, dabo be i sele se i se tomonikiri mi firimame. nde aniokuma, omine ineda bebia oku na a tamuno be wolome, aniatibi a nwo beme, iri tamuno tokue aniokuma omine i bereni ma, a nemikase i da be firima nwo nwengike bebe. omine i berenike nwo be soni, iya firima o nwo bereni miese ani obu okorobia bara na dabo be ori i bie omie, iri so piki dabo be bie omie. 	 ini piki jin siki se o kun dokime, okuma ori inia bara pelema some. 	 jizos be vinpiki jodan toru mi saba jon be mengi se nweni sara sime nyo mi mume, se aninyo simeme. tonapu o damabome, ini nwo beme, jon be o bugbiripuma firi nwengike, okuma o be tomonibo be bu duko ye goyegoye kokomayee. se aninyo tonapu o berenime. jon   lazuros be fi mi  betani bie anga sime gbori owubo, lazuros nwo chinbo, obime. betani mi ani meri ma na numburaro mata ma na anga ama mie.  ma meri ma ani yela kunu olo se jizos be buo ma bu sara se a tibinime se ari gurosin bo mae, numbireowu lazuros be mi obi yee. eremeni minapu ma oku seni jizos be firimame nyanabo, ibu yela ikiabo be ori obiabe. 	 jizos be ani na siki o nwo beme, min obi mi be kuluma mi ani lazuros be fi nwo so eke min mi gose pakaye ani boma okibo tamuno be piribia erechie, tamuno toku be piki ania bu boro boma nyanabia. 	 jizos be o mata ma na numburaro ma na piki lazuros be na nwo belemame. lazuros be obiabe nwo be bere bo o la siki, o sime nyo mi bu mama eni o now gbnama simeme. mi anisiki o nwose obudukoapu ma be yee, o ye wa vinpiki judia mun. 	 obudukoapu ma pekere, yediebo ma bo laka siki bu juapu ma mgbele se i gbine tonme i piki vinpiki aninyo mune tonau jon  	 obudukoapu ma pekereme, nyanabo, o nemikase monoabe bebe obu ibibia. 	 okuma jizos be fiaye ani lazuros be o fisam, okuma ini nwo koromame na jokuma mono bere o nwo dukome. ani jizos be belema duko ini piriyee na, lazuros be o fisam, okuma ominea tibi gose i biebeleme na ari ori na oforie, miese o berenibia bara. ye wa o damamun. 	 tomas ini main paliaawo se chin bo be nwose ojuo obudukoapu ma beme, ye mine mgba yediebo be na mun, se wa obu so se ori na fibia bara jizos be ani fibusise mi na dumo mi nae 	 jizos be bo nyo mi lasiki, o dokibo orime na ini lazuros be dipi ineina din borosam. betani bu oki mun jerusalem la kalaye kenge konme ani mama tombi la, se tona juapu mata ma na meri ma na nwo damabome inia kubie kuromabia erechi inia numbireowu be kon fi mi bu. 	 mata ma naame na jizos be o boabe nwo be siki, a paka mun ori na iriae mume, okuma meri ma wari bie a smeme. mata ma nwose jizos be beme, nyanabo, i nemikase mianga simeme nwo be okuma mgboku i mbire be o fi eke okuma a berenime na mioku so tamuno be i o bara bi ye goyegoye o se i piribia. 	 jizos be nwose a beme, iri mi fibusise mi na dumo mi nae. i bereni bo goyegoye inibo dumo bia, inibo fime nwo be soni, se dumo sime se i bereni bo goyegoye ngisi inibo bari fi eke. min mi i bereni jon  jizos be owume 	 mata ma min mi okwein so siki, a vinpiki mun numburaro meri ma chinme, boima bu. a nwo duko a pirime, yediebo be o mianga omie, ori i gbelabe. meri ma min mi na siki, a be sise se mun ori na iriame.  jizos be ma o bo iwoama mi la ke, o pa piki mata ma bo ori na iria nyo mi bu omie meri ma na wari bie sime a kubie kuroma sime a pu ma a dukome, ini a sise se jua pakari oku ori siki, ini nwo chinme na a mun idupu mianga siki sime owue muabe. 	 meri ma mun jizos be sime nyo mi la se ori ori kirikiri, ari o buo chuku biki korome. se nwo beme, nyanabo, i nemikase mianga simeme nwo be okuma mgboku i mbire be o fi eke 	 jizos be ari owuari oku mi nwo orime, o piki ari na sime apu ma konari owu ma so nwo orime, o piki ari na sime apu ma konari owu ma so nwo ori siki ani opuma obu la me, se piki o tibifoinmame. ori ini gbelame, nde nyo omine o dipi 	ini nwose o pekereme, bo diki nyanabo. 	 jizos be ori owume. ani tomoni ma nwo be yee, ori o belema la oku diki 	 inia bu dapu nwo beme, o torumgbolupun bo be torumgboluma nwo finjime, o mie ka ori ineda lazuros be dua eka fi bu o lazuros be sisemame jon  	 jizos be nwose ini beme, o dupari mi dekisin mata ma, fi bo be numburaro ma, pekereme, nyanabo ani sibara se furubia. ini o dipi ineina din lasam 	 jizos be nwose a beme, a duko i pirika na i nemikase berenime bebe i tamuno be boma nwo oribia ini dupari mi nwo dekisinme. jizos be ogono diki, se nwo beme, dabo, a miebaka se i beme na i i naasam. a nemime na i siki mamgba i naanaame, okuma mianga sime apu ma gose mi a min mi duko yee, miese ini berenibia bara na, iri i se firimame. o min mi duko so siki, o gele puko bu olokume, lazuros, pakabo fi bo be sise pakabome, ala birima bite ma o bara ma na o buo ma na finame, bite piki o toru fina kelemame. jizos be nwose ini beme, omine o fima se o so. berebiya jizos be piri mi matio . mak . luk . 	 bo meri ma lae bo tona tomoni jizos be mie ye mi orime, se o berenime. okuma inia bu dapu vinpiki farisiapu ma damamun se jizos be mieye mi duko ini pirime. ani farisiapu ma na tibini agbamieapu ma na mun berechiri mi na iria se nwo be yee, nde wa mie biaoku be tombo be nwengiari bugbiripuma firima diki wa nemikase obu barasin se o mi bara mi mie ma muabe nwo bebe, tomonibo goyegoye o berenibia se rom beretonapu ma ini bo minea oputekewari mi bun a piki minea se mi bun a kurokon, se ari famabia inia bu gboribo, kayafas ani ori eree, ori ani, ani kura mi bu gele agbamiebo, bee, o nwo beme, omine nde nde sime oboriapu o nemi ka na ominea bu ani ibiteinme, gboribo fi tomoni mamgba piri mi, bebe se mi mgba fa nakaraka kokomaye bu o kon okwein mi, o barakubu okwein o nwo konke aninakaraka ani kura mi bie gele agbamiebo bara bu ori ikiankoroabe, na jizos be o fi juapu ma piribia, pki ini kengeke, okuma galagala sime tamuno be awo mamgba o nwo kobirima gboriye miebia. jon  – 	 sababoro alali mi be siki mi kpekisam tonapu ama mibie paka so jerusalem mume, mun bu mie fiafiama mie mieye nwo miebia erechi alili mi ma laka sime ogbo. ini jizos be nwo doki simeme, se ini oputekewari mi bie kobirima siki ini jinbojinbo gbelame, cheye o nwo koromau pikipikiye oforie alali mi o bo eke, o bo be tibini agbamieapu ma na farisiapu ma na tonsam na jizos be sime nyo nemibonemibo inibo gbarimaka bara bu ani duko, miese ini ineda o kunbia bara. betani bie olo se jizos be bu sara mi matio . mak . jon  	 okuma jizos be nwo beme, omine a weriso ye a nyana ye mi a nwose weri iya dipi ene mi koru. igweinapu ma siki mamgba ini omine na omie, okuma iri ma a siki mamgba omine na sime eke. biya lazuros be piri si bere 	 juapu ma bu baka apu naame na jizos be betani bie ori omie, ani ini aninyo mun yee, jizos be oribia ye kengeke, okuma lazuros o fi bu sisema bo be oribia ye gose. ani tibini agbamieapu ma berebia yee miese ini lazuros be so nwo babia bara, aniatibi o tibi gose tona juapu ini koroma so se jizos be nwo bereniabe. omubaraibi bara se jerusalem so mi matio . mak . luk . 	 	 anibe ene ba sababoro alali mi gose bo opu tomonikpo mi mgba naame na jizos be o jerusalem boabe. ani ini koro bara ma nwo olo pakamun ori na iriae mun yee, oloku se nwo beabe, o tamuno be tokoni tamuno be o belema nwo nyanabo be ere bu bo bo be tamuno be izrel amanyanabo be belema jon  	 balafa ma, zaiyon opuama 	iya amanyanbo be o bosam, 	ayamburama asun ogono o sime se boabe 	 anisiki oria obudukoapu ma nin mi ini kainboke okuma ini jizos be sisema mun boma bie so siki, mi ini se biekoroma ye na fiafiadiri mi obu min mi gbolomaye nwo dukome, na ini piki ani mie o pirisam. 	 jizos be idupu bie lazuros be fib u nwo chin sisema siki bu kiri sime apu ma, pakaye mi duko wasamame. ani gose mi tomonikpo mi mun ori na iria yee – aniatibi ini naame na o nwo sime bugbiripumaye miesam. farisiapu ma nwose jinbojinbo beme, omine orisam na ngisi minea bara so anga bari oforie diki, bebe tomonikiri mi mgba o duko nwengiabe tona grikapu jizos be dokime 	 da grikapu mun jerusalem bie tamunro tekee mun apu ma bie omie, ani alali siki mibu. ini filip be damabome, galili bie sime betsaida bu bo boe se nwu beme, senibo wa jizos be ori bime. jon  jizos be oria fi mi gboloma bere nwo dukome 	 i kubiemgbolu mioku i bu fukamasam – se a che duko be a nwo bebia muno, ‘dabo, bereni ma mi siki mi bo i ogono gbanau okuma ani mi a gose bo yee – mi torusiori siki mi bie tolu borobia erechi. dabo, boma okibo iya ere piri 	anisiki puko sobie bu nwo beme, ari ani boma borosam, a piki ani bomabia. 	 aninyo chie sime tomonikpo mi puko mi naa siki inia bu dapu nwo beme, soalagba fieme, anisiki dapu piki nwo beme, enjelbo okwein o pirime 	 okuma jizos be nwose ini beme, i gose mi puko mi okweinke, okuma omine gosee. mioku ani berekon tomonikiri mi piribia siki mie miokumi ini bereton tomonikiri mi piriari bo be nwo suma gbinbia siki mie. ini mi sekiri i deki chiemabia siki, a tomoni mamgba nwo jine i bu piribia.  min mi o nwo dukome se o konbia fi bara mi die pakuma gose. 	 tomonikpo mi piki o pekereme, be na, minea oloko mi nwo dukome na mesaya be o dumo gbamasobia. nde ani okuma, i ineda nwo bebia oku na ini tombo toku be nwo deki chiemabia be tombo toku be tubo 	 jizos be pekereme, enekubu mi ani kele ominea ogboku simebia. omine ominea ateli bie simema mun, omine enekubu mi nwo nyana warasiki, miese kanakana mi bo o gbein eka bara aniatibi kanakana bie nwengiari bo o muari nyo o nemike. anierechi omine enekubu mi bereni omine ani nyana warasiki, miese omine enekubu tomoni nwo sobia bara. tomoni ma be bereninyanaka mi 	jizos be min mi duko so siki, ori inia bu sikima se obu biome. ori inia torukubu bu maa bugbiripuma ye ma miesam nwo be soni, ini o berenike, miese aizaya ikiankorobo be duko ye mi bo kokomaye sobia bara na 	nyanabo, tubo wa duko oku mi bereni 	nyanabo be oria kuro mi o se tubo die 	 min mi gose ini ineda berenike, aniatibi aizaya be pikina nwo beme, tamuno be inia torumgbolu ma punmame piki inia kubiema gbeinsam, miese inia torumgboluma ye ori eka bara, se ini vinpiki i damabo eke, tamuno be nwo beme, bofia ari ini gwo. 	 aizaya be min mi nwo dukome, aniatibi o jizos be boma mi orime se o gbolomaye nwo dukome. 	 ani soni, tona ju beretonapu jizos be berenime okuma farisiapu ma gose ini belema ani gbolomaye dukoke, miese ini tekewari mi bie ini depakuma eka bara. ini tomoni belema oki ye nwo belematein tamuno be belema oki ye nwo nengime. jizos okwein ma be berekon mi 	 jizos be gele puko bu nwo beme, i bereni bo goyegoye iri kenge nwo berenike, okuma piki i seni firima bo be be, nwo berenime. i ori bo goyegoye, piki i se firima bo be nwo orime. enekubu bara a nwose tomonikiri mi bie bosam, miese i bereni bo bereni bo kanakana bie sime eka bara. iya oku naa se ani dukoye miekabo goyegoye a berekon inibo piri eke. a bo berekon tomonikiri mi pirie boke, okuma ani duaboromabia erechie. i siki se iya oku mi oki ka bo goyegoye, berekon inibo piribia gboribo a nwo nyaname. a kon sa okweinma inibo berekonbo nwo sobia kuluma ene mi bu min mi kokomayee, aniatibi iya kuro bu a weri okweinke, i se firima dabo be a dukobia ye na a konbia okweinma na nwo ton i pirisam. a piki nemime na oria oloko mi simegbaso dumo okibobia. ani okuma a duko ye mi, ani dabo be i be na a duko nwo be ye mie. jizos be oria obudukoapu ma buo ma sikirime sababoro alali mi obu ene mi mioku ani bo nwo lame. jizos be nemisam na o tomonikiri mi koroma so se dabo be damamunbia siki mi lasam. o siki mamgba tomonikiri sime oria tomoni ma nwo belema belemame, o piki ini belema mun kuluma mi lame. 	 jizos be na oria obudukoapu ma na saso fiye bu simeme. oru be jizos be se ibafibia koroma nwose judas, saimon iskariot ya be kubie chuame. jizos be o nemime na dabo be o beinma kuro seni o pirisam o nemime na tamuno be bu o bome, o piki so tamuno be nwo damamuabe. ani jizos be debul bu sise yee, oria ogono gbana buchuaye mi sin, se businikpo se o biri kun yee. se o mengi se pani bie sara, se saki obudukoapu ma buo ma sikirime, se o se birikun businikpo mi seni inia buo ma sinme. o bo saimon pita be la siki, o nwose jizos be beme, nyanabo, i i buo ma sikiri be 	 jizos be o pekerme, a mieari ye mi mioku ma i nemike, okuma obuko i nemibia. 	 pita be gainma dukome, i ngisi i buoma sikiribia siki oforie 	 saimon pita be pekereme, nyanabo, i buo ma kenge aniokuma nwo sikiri ma i barama na i tibi na nwose chua sikiri 	 jizos be nwo beme, mengi birisa bo goyegoye inibo gbotubara fiafiasam, inibo bari jin mengi biri eke, buo sikiri sikima okuma. o mine mgba o fiafiasamomine mgba, gboribo sikima okuma.  jizos be o se ibafibia bo nwo nemi borosam ani mi o gose nwo be yee, omine mgba o fiafiasam, gboribo sikima okuma. 	 jizos be inia buo ma sikiri so siki,ori oria ogono gbana buchuaye mi piki nwo chuame, se vinpiki debul bu o sime nyo nwo mume. o gbelame, ari obu mioku mie ye mi o kainbo yediebo na nyanabo na o nwose i chinme, ani piki karakarame omine oko se i chin, aniatibi ani a so yee. iri omine nyanaboe, piki ominea yedieboe, a piki mioku ominea buo ma nwo sikirisam. aniokuma, omine so o jinbojinbo buo sikiri. dikida biaye a nwo mie o diesam, miese a mie o piri bara mi o nwo miebia bara. a kokomaye duko o piriabe duba inibo nyanabo nengi omonibo oforie, okunwengibo duba inibo se firima bo nengi eke. mioku o kokomaye mi nemisam, ominea biebele labia oku diki, o nemikase ani seni miemieye bu chubia okuma 	 o mine mgba gbolomaye a nwo dukoke a sele okisapu ma a nwo nemi warabe. okuma fiafiadiri mi kokomaye pa nwo sobia, mi bara mi nwo sobia, mi bara mi nwo be ye mi, na ‘iri na iya fiye dia fib o be vinpiki iri na tuburume.u a min mi nwo duko o piriabe ma ani pakaka simeogbo, miese anibo pakabia siki, o berenibia bara, na ‘iri ani irieu a kokomaye duko o piriabe a se firima bo okibo goyegoye, pikina i okime, piki i oki bo goyegoye, piki i se firima bo be nwo okime. jizos be ini o se ibafibia ikian nwo korome matio . mak . luk .  	 jizos be min mi nwo duko so siki ani bakama o bufukamame, se o belema dukome, a kokomaye duko o piriabe ominea bu gboribo i se ibafie muabe. 	 obudukoapu ma jinbojinbo dikime, ani bakama inia bubalablamame se nwo be na o tubo bu mi bere mi dukoau. obudukoapu ma be gboribo, jizos be belema bo be, jizos be angasiki sime warabe. saimon pita be o fonfuma se nwo beme, o bere dukoari bo be nwose o gbela. 	 ani ori obudukobo be jizos be kpekima se o gbela yee, ori bo be tubo, nyanabo 	 jizos be pekereme, a fituru pekere mi se odu mi bie su, se ani se piribia bo be ani ori bo bee. ani o fituru pekere mi oki, se ani se su, se ani seni judas be nwo piri yee, ani saimon iskariot ya be. judas be fituru mi oki kirikiri, oru be o bie some. jizos be nwose o beme, fikiri i miebia ye mi nwo mie debul bu sime apu ma bu gboribo soni jizos be gose min mi se o be ye nemike. judas be nwo igbiki akpa mi olo warasiki, obudukoapu ma be dapu nwo koromame na jizos be ori o beabe na o mun alali mi bie, inia bupalimaye nwo fe, anikanika o mun ye se die igweinapu ma nwo piri. 	 judas be fituru mi oki se kirikiri pakasome. ani siki ene dinsam. iwo oloko mi 	 judas be paka siki, jizos be nwo beme, mioku tombo tokube boma mi ani bele pakasam mioku tamuno boma mi ani obu boro bele pakasam. se tamuno boma mi nemikase obu boro bele pakasam bebe, ani okuma tamuno be barana tombo toku be boma mi nwo diebelemabia o bie bu, o piki mi gbori siki mi bu oko miebia. iya awo, ari omine na bari sime opuma boloma eke, omine i dokibia a duko ju beretonapu ma piri ye mi, mioku a nwo duko o piribia, ‘omine ineda a muari nyo mi nwo mun eke.u iwo oloko mioku a nwo seni o piriabe o jinbojinbo belema. a nwo o belema bara mi, ani omine soni jinbojinbo belemabia okue. o boro nemikase belema nyana jinbojinbo pirime bebe, anisiki nweni mgba nemibia na omine iya obudukoapue. jizos be pita be o pikibia ikian nwo korome matio . mak . luk . 	 saimon pita be nwose o gbelame, nyanabo, nde nyo i nwo muau 	jizos be pekereme, i ineda mioku i duko a muari nyo mi nwo mun eke, okuma obuko i i dukobia. 	 pita be nwo gbelame, nyanabo, nde a gose mioku ineda i duko eka ye a bukarakaramame fi i piri 	 jizos be pekereme, i kokoma fi i piribia erechi bukarakarama waraau a kokomaye duko i piriabe na oboko ma painka sime ogbo terea siki bu i nwo bebia na i i nemike. jizos be ani mun dabo be labia ateli mie  jizos be nwose ini beme, o bubalabala nyana ma, o kubie piki lokoma. o tamuno be bereni o piki iri so bereni. tona bie i da wari mi bie omie, a mun nyo karakarama o pirie muabe. min mi mgboku a duko o piri eke, ani nemikase oko paka eka okuma. se a somun nyo karakarama o piri so siki, a vinpikibo omine oki ibu piribia, miese a sime anga o simebia bara. a muari nyo mi be ateli mi o nemime. 	 tomas be nwose o beme, nyanabo, i muari nyo mi wa nemike nde wa ineda mun anianga labia ateli mi nwo nemibia oku 	 jizos be o pekereme, iri ani ateli mie, kokomaye mie, piki dumo mie ibu boro ka se mun dabo be labia boo forie. mioku o nwo i nemisa siki, o piki i da be so nemibia, se mioku oki toroko mun o kokoma o nemisam o piki ori orisam. 	 filip be nwose o beme, nyanabo, dabo be se wa die min mi ani wa bi ye mamgbae. 	 jizos be pekereme, bolo siki a nwose omine mgba na simesam ani soni ma i pa i nemika, filip i ori sa bo goyegoye, dabo be orisam. nde ani okuma, i gose nwo be ye, ‘dabo be se wa dieu filip, i bereni ka, na iri a dabo be bie omie, dabo be piki na i bie omie be ye mi jizos be nwose oria obudukoapu ma beme, a kon o pirisa okwein ma, i barakubu okweinke. i bie sime dabo be mi oria firima nwengiari yee. bereni a nwo be siki na a dabo be bie omie dabo be piki i bie omie. anike bebe a nwengiari firima gose bereni. a kokomaye duko o piriabe i bereni bo goyegoye a nwengiari firima nwo nwengiabia – iin, o piki duba ari nengi aye soni nwo nwengibia, aniatibi a so dabo be damauabe. a piki omine iya ere bu boro se bi ye goyegoye nwo miebia, miese dabo be boma mi toku be bu boro belepakabia bara. iya ere bu o nemikase ye bime bebe, a mie o piribia. fiafia teme be bobia nwo be yebereni bipi 	 omine i belemame bebe, omine iya oloko ma kokobia. a dabo be bara bibia, se o jin barachuabo nw seni o firimabia, ani omine nasime gbasobia bo be. ori ani, ani tamuno be bu karakaraye mi nwo diebelemari bo be. tomonikiri mi ineda ori okieke, aniatibi ani ineda ori ori anikanika o nemi eke. okuma omine o nemie aniatibi ori omine na omie piki ominea bie angame. 	 a sobia siki, a papa o weriso eke a piki vinpiki o damabobia. boka kala siki bu tomonikiri mi bari ngisi i ori eke, okuma omine i oribia aniatibi a dumo warabe, omine soni piki dumobia. ani ene mi bo siki, o nemibia na ari i da be bie omie, se omine so piki i bie omie, iri soni piki ominea bie simeoku mi. 	 iya oloko ma oki bo goyegoye piki ari duko ye miebomiebo, ori mi i belema bo bee. i da be inibo belemabia, nwo i belema bo goyegoye iri soni inibo belema se ibu diebelema inibo piribia. 	 judas judas iskariot be orike nwo beme, nyanabo, nde ani mi ineda miebia oku na ibu diebelema wa piribia, okuma tomonikiri mike 	 jizos be o pekereme, i belemabo goyegoye iya dieye mi duko ye mi nwo miebia. i da be inibo belemabia, i da be na iri na inibo damabo se inibo na angabia. i belemaka bo goyegoye inibo iya dieye mi dukoye nwo mie eke. o naasa dieye mi iyayeke, okuma dabo be bara bo yee, i se firima bo be. 	 min mi a nwo duko o pirisam a pa omine na simeari siki. barachuabobe, fiafia teme be, dabo be iya ere bu se firimabia bo be, o ye goyegoye nwose o diebia, piki o mie se a duko o pirisa ye mamgba nwose biekoromabia. 	 deinma a nwose o pirime iya deinma, a nwose o pirime. tomonikiri mi piri oku a nwose ani se o pirike. o bubalabala nyana ma o kubie piki loko ma, o balafama. o naame a nwose o be siki na, ‘ari o koroma soabe, okuma a vinpiki o damabobiau. omine i belema okuma, ominea bie belebia na a so dabo be damauabe aniatibi ori opusotein i nengime. a mioku min mi nwo duko o pirisam, ari mgba ma paka ka simeogbo, miese ani kokoma pakabia siki o berenibia bara. ari ineda omine na okwein boloma eke, aniatibi mi tomonikiri mi be beretonbo be o boabe. ori ibu kuro nyanake, okuma tomonikiri mi nemibia na a dabo be belemame ani a gose o ton i piri bara goyegoye nwo mieari yee. 	o bo, ye wa minanaga mi koromaso. jizos be ori kokoma vain bee iri kokoma vain mie, i da be piki ozu koribo bee. ori ibu sime mgbolu chua ka ikpangi goyegoye nwo pele sinme, anisiki mgbolu chua ikpangi ma miese ari fiafiame miese ari bakatein mgbolu nwo chuabia bara. ini gbotubuar o mie fiafiamasam a se o pirisa dieye mi bu. omine iri na gboloma sime, iri soni piki omine na gboloma simebia. ikpangi ngeri sikima sime mgbolu chua eke ani ineda oko miebia ani vain mi bu sime warabe bebe. ani gboribara bu omine ineda mgbolu chua eke omine ibu simeke bebe. 	 iri vain mie, omine ikpangi mae. i bie simebo goyegoye, iri piki inibo bie simebo goyegoye, bakama mgbolu chuabia aniatibi omine ineda miebia ye oforie ibu bu sikima okuma. i bie simeka bo goyegoye ini inibo se gbin wokumasam ikpangi bara bu, ani piki saminasam oko sime ikpangi ma ini ari kobirima, se ari se fini mi bie gbin chu se ari dokimabia. o nemikase i bie simeme bebe, iya okweinma piki ominea bie simeme bebe, anisiki o bubeleye goyegoye o nwo bibia, se o piki ani nynabobia. omine be bakama mgbolu chua mi i da be boma mi diepakumabia se min bara mi bu mi o bo iya obudukoapu nwo so sa yee. i da be i belema okumi a nwose o belemame omine iya belema mi bie sime. o nemikase iya oloko ma dukoye mieme bebe, omine iya belema mi bie simebia, iri soni i da be olokoma dukoye mie se oria belema bie simeoku mi. 	 a min mi nwo duko o pirisam miese iya biebele mi ominea bie simebia bara, se omina biebele mi beinma ominea bie simebia bara. iya oloko min anie o jinbojinbo belema, ani ari o belema oku mi. tomonibo nyanatein se inibo ikiapu piribia belema ani inibo dumo nwo fama ini pirie. omine iya ikiapue, o nemikase a ton o piriye mieme bebe. a bari firinwengiapu se o chin eke, aniatibi firinwengibo be o nyanabo be mieari ye nwo nemike. aninakaraka, ikiapu a nwose o chinme, aniatibi i da be pipi a na ye goyegoye a duko o pirisam. omine i seleke iri mi o sele yee, se o ton seinme, na o mun se bakama mgbolu chua, sime ma munbia mgbolu bara. ani gose dabo be bara o ye goyegoye o seni o piribia iya ere bu. min a gose ton o piri yee nwo be na o jinbojinbo belema. tomonikiri mi be taraka mi 	 tomonikiri mi taraka se o werimame bebe, o se biekoroma na ani tatari seni i werima borosam. o nemikase sime tomonikiri mi pirime nwo be okuma, anisiki tomonikiri mi ani o belemabia omine ania yee nwo be bara bu. okuma a tomonikiri mi gose tomonikiri mi taraka se o werima me. a duko o piriye o nwose biekoroma ‘duba inibo nyanabo nengi omonibo oforie.u ini nemikase i torusiorimame bebe, ini omine soni, ominea torusiorimabia ini nemikase iya oku dukoye mieme bebe, omo piki ominea so nwo miebia. okuma ini maa ye mamgba nwose miebia, aniatibi omine iya tomonie aniatibi i se firima bo bi ini o nemike. ini si mieme nwo be berebarasi mgboku ini nwo nyana eke a nemikase bo se okwein ini pirika okuma mioku ani simebara, ini nyana se inia si ma bu inia bu duabia ye oforie. taraka se i werima bo goyegoye piki taraka se i da be soni werimame. nemikase jin siki gboribo so ma nwengi ka firi inia ogboku a nwo nwengika okuma, mgboku ini se mieme nwo be berebarasi ini nwo nyana eke okuma mioku, ani sime bara bu, ini a nwengi firima ori fama se, tarka se iri na i da be na nwo werimame. min mi, pa oko pakabia, ani simeokusimeoku soni, miese inia oloko mi bie gieinsa ye mi bo kokomaye sobia bara ‘ini taraka se i werimame beretibi soni ngisi oforika bu.u 	 barachuabo be o bobia – teme be, ani tamuno be bu kokomaye mi diebelemari bo be, ani piki dabo be bu bo bo be. dabo be bara bu a weri o seni o firimabia, o piki i gbolomaye dukobia. omine soni, piki i gbolomaye nwo dukobia, aniatibi omine iri na omie saki mi ngisi. a gose mi duko o piriye, ani miese ominea bereni mi bu o biki eka bara. ini tekewari ma bie o depakumabia. se siki bo bia, o bibia bo goyegoye nwo koromabia na inibo firinwengi tamuno be piriabe. maa ye ma ini nwose o miebia aniatibi ma ini dabo be na iri na nemike. okuma a gose min mi duko o piriye, ani miese ini maa ye ma miebia siki o se biekoromabia oku na ari ani duko o piri borosam. fiafia teme be firi mi 	saki mi bu a maa ye ma duko o pirike, aniatibi ari omine na omie. okuma mioku a so i se firima bo be damauabe ani soni ominea bu gboribo soni ma i gbelake, i nde anga muau. mioku a nwo duko o pirisa siki, kururu ominea kubiembolu ma bie beinsam. okuma kokomaye mi a nwo duko o pirime ani ibitein o pirime na a so, aniatibi a nemikase so ka okuma, barachuabo be ori o damabo eke. okuma a nemikase o koroma some bebe, anisiki ari o se of firimabia. se o bo la siki, o ye miepakuma tomonikiri mi be apu ma diebia si gbolomaye bun a, karakaraye gbolomaye bun a, piki tamuno berekon gbolomaye bun a, ini miekuramake. si gbolomaye bu ini miekuramake aniatibi ini i berenike karakaraye gbolomaye bu, aniatibi a so dabo be damauabe, o bari piki i ori eke berekon gbolomaye bu, aniatibi mi tomonikiri mi be beretonbo be ini berepele o pirisam. 	 a duko o piri doki tona ye omie, okuma mioku o bari ineda inema ari poki eke. okuma ani simeoku simeoku soni, kokomaye mi be teme be o bobia siki, ani tamuno be bu kokomaye nwo dukobelemabia bo be, ori o se mun kokomaye ma mgba bie chubia. ori o barakubu kuro se okwein kon eke, okuma o na ye mi o dukobia ye, o piki toroju pakabia ye duko o piribia. o boma seni i piribia, aniatibi ori i bipi oku mi nwo daboroma o piribia. i da be nyana ye mamgba iya yee, ani mi a gose be yee na teme be i bipi oku daboroma o piribia. kururu na biebele na boka kala siki bu o bari jin siki se i ori eke anisiki siki kalaye borobia siki, omine i oribia. 	 oria obudukoapu ma be dapu nwose iniabu gbelame, min mi ani che fie o duko wa pirime na boka kala siki bu wa ori ori eke se anisiki boka kala siki borobia siki wa piki ori oribia o piki nwo beme, ‘aniatibi a so dabo be damauabe.u nde min ‘boka kala sikiu mi fieye o dukoari ye wa nemi ke 	 jizos be nemime na ini o gbela bime, ani erechi o nwose ini beme, a nwo beme, ‘boka kala siki bu omine i ori eke, se anisiki boka kala siki bu o piki i oribia.u min mi ani o seni omineabu gbelari ye a kokomaye duko o piriabe omine oloku se owubia, okuma tomonikiri mi biebelebia o kururubia, okuma ominea kururu mi vinpikibo biebele sobia. eremenibo toku yibia siki a kururubia, aniatibi aria torusiori siki mi lasam, okuma a toku mi ye koromasa bebe aria torusiori mi a se biebaramasam, aniatibi a biebeleme na ari nwo toku yi tomonikiri mi bie koromasam. ani mioku ani omine na simeokue mioku o kururuabe okuma a pikina omine oribia, ominea kubiemgbolu ma piki biebele na beinbia, gboribo soni ineda ominea bara okiso eka biebele. 	 ani ene mi bo labia siki, i bara o gboriye soni be eke. a kokomaye duko o piriabe na iya ere bu o biye goyegoye dabo be os seni o piribia. okibo mioku la soni, omine iya ere bu bias gboriye soni oforie o bi ani piki o bara labia, miese ominea biebele mi karabia oku. tomonikiri mi numa be omubaraibi 	 a kabob u maa ye ma nwo duko o pirisam. okuma siki mi ani bobia a bari se okwein o piri eke, okuma a belema dabo be gbolomaye nwo duko o piribia. ani ene la siki, omine iya ere bu o bara ye bibia a piki beke na ari ominea tibi gose o bara ye bibia, aniatibi dabo be na minabu na ori o belemame. ori o belemame omine i belemaye gose, o piki berenime na tamuno be bu a weri bome. dabo be bu a weri bome, a tomonikiri mi bie bome a piki mioku tomonikiri mi koromas dabo be damamuabe. 	 anisiki oria obudukoapu ma nwose o beme, mioku i belema okweinabe, kbo se okweinka bara bu. mioku wa nemisam na ye mamgba i nemime tombo se i gbelabia ye oforie. min mi miese wa berenisam na tamuno be bu i bome. 	 jizos be ini pekereme, mioku o berenisa siki mi ani boabe, ani bo lasom, omine mgba galagalabia siki, bebo bebo inibo wari munbia, se iri ngeringeri konbia. okuma iri ngeri kokoma kon eke, aniatibi dabo be ori iri na omie. a min mi nwo duko o pirisam, miese o deinma nyanabia bara iri na gboloma gboriye mie mi bu. tomonikiri mi miese o torusioriabia. okuma o kuro kubie nyana a tomonikiri mi nengimasam jizos be teke oria obudukoapu ma pirime jizos be min mi duko so siki, o toru deki se nwo beme, dabo siki mi lasam, boma se iya toku be piri, miese toku be boma se i piribia bara. aniatibi i kuro seni o pirisam tomonibarabara mamgba bu, miese o sime gbaso dumo seni i se o piri apu mamgba piribia bara. sime gbaso dumo fieariye ani iri kenge, kokoma tamuno be nemi, piki jizos kraist i se firimabo be na nemi mie. a sekiri iya boma mi diepakumasa i se i piri nwengi nwo be firi mi a nwengi sosam. dabo boma se i torukubu bu i piri mioku, ari iri na nyana gbori boma mi, tomonikiri mi ma teme ka siki ngisi. 	 tomonikiri mi bie i se i piri apu ma a miese ini i nemisam. iri ini nyaname, se iri ini seni i pirime. ini iya okwein mi dukoye nwo miesam, se mioku ini nemisam na i se i piriye goyegoye i bara bu ani bome. i se i firima oku a daboroma ini pirisam, se ini ani okisam ini nemime na kokomayee ari i bu bu bome, ini piki berenime na iri i se firimame. 	 a teke ini pirime. a teke tomonikiri mi pirike, okuma i seni i piri apu mae, aniatibi iri ini nyaname. a nyana ye mamugba iya yee, piki i nyana ye mamgba iyayee, iya boma piki inia bu diepakumasam. se mioku ari i damaboabe a bari mioku tomonikiri mi bie oforie, okuma ini tomonikiri mi bie omie. fiafia dabo iya ere mi be kuro bu ini kuroma ani i seni i piri ere mi, miese ini gboribu simebia bara, iri na iri na gboribu simeoku mi. ari ini na sime siki, iya ere mi be kuro bu gboriye so ini laka bara bu ari ini kokome, ani i se i piri ere mie. ari ini dikidikime, ani gose gboribo so inia bie fake, ori fa gose bo bo be sikima okuma – miese fiafiadiri mi dukoye mi bo kokomaye sobia oku. se mioku ari i damaboabe, a piki tomonikiri mi bie maa ye ma nwo dukoabe miese ini inia kubiemgbolu ma bie iya biebele nwo nyana beinmabia bara. iya oku mi a nwose ini pirime, se tomonikiri mi taraka se ini werimame, aniatibi ini sime tomonikiri mi pirike, iri so sime tomonikiri mi nwo pirika oku mi. ari i bara bike na i tomonikiri mi bie ini okiso, okuma a kokoma bime na bereni ma si bo be ye se ini lama. iri a nwo sime tomonikiri mi piri ka bara mi, ani ini soni piki sime tomonikiri mi piri ka okue. kokomaye mi nwose ini miefiafiama ibu piri iya okwein mi ani kokomaye mie. ari ini seni tomonikiri mi firimasam, ί ὶ seni tomonikiri mi firima oku mi. se ini gose ari ibu miefiafiama ί pirime, miese ini soni kokokma inia bu miefiafia i piribia oku. 	 à teke ini kenge nwo pirike, a piki teke inia oku bu boro se i berenibia apu ma soni nwo pirime. à tekeme na inimgba gboribu sime. dabo ye ini minea bie sime, iri i bie sime iri piki i bie simeoku mi. ye ini gboribu sime, miese tomonikiri mi berenibia bara na iri i seni firimame. i se i piri gbori boma mi a nwose ini pirime, miese ini gboribu simebia bara, ani iri na iri na nwo gboribu simeoku mi iri inia bie omie, iri piki i bie omie, miese ini beinma gboribu simebia oku, miese tomonikiri mi nemi na iri i se firimame, na i piki ini belemame, i i belema oku mi. 	 dabo iri mi ini seni i pirisa yee, se a bime ini a sime anga bu piki sime, miese ini iya boma mi oribia bara, i se i piri boma mi aniatibi i i belemame tomonikiri mi ma paka ka siki ngisi. karakaraye miemie dabo tomonikiri mi ani i nemike, okuma ari i nemime, mina apu ma piki nemime na iri i se firimame. a miese ini i nemisam, a piki oko miema munbia, miese i nyana i piri belema mi inia bie simebia bara, iri soni piki inia bie simebia oku, jizos be kun mi matio . mak . luk . jizos be min teke mi kon so siki, ori oria obudukoapu ma na kidron iderimengi mi sabame. anianga gbori ogbokiaye omie. jizos be na oria obudukoapu ma na ania bie somume. judas, ibafibo be, ani sime anga o nemime, aniatibi tona siki jizos be na oria obudukoapu ma na aninyo sime simesam. ani judas be rom owuni gbori kpo na tibini agbamieapu ma na, se sein da oputekewari koruapu ma na oki obu chua se ogbokiaye mi bie so mun yee, owuniaye inia bara omie piki tonjie ma na ponjitonjie ma na ini nwo olome. jizos be obu pakabia ye mamgba name so se, nwengi ini damamun, se nwose ini gbelame, o tubo dokiau ini nwo pekereme, jizos nazaret bo bee. 	o nwose ini bemi, iri orie. 	judas, ibafibo be, aninyo ini na chiesimeme. jizos be nwose ini be siki, iri orie, ini obu da, se biki korome. jizos be pikina ini gbelame, tubo o nwo dokiau 	ini nwo beme, jizos nazaret bo bee. 	 jizos be nwo beme, a duko o piri borosam na iri orie, o nemikase i dokiabe bebe, ye isiapu ma so.  o min mi nwo beme, miese o duko borosa ye mi bo kokomaye sobia bara na dabo i se i piri apu ma bu a gboribo soni famake. 	 saimon pita be, okolagiji onwo nyaname, ori ani woro pakuma, se gele agbamiebo be omonibo be gbogbo se oria amabaraanga beri nwo pelesinme. omonibo be ere ani malkos. jizos be nwose pita be beme, iya okolagiji mi se piki ani pakabo anga chua i koroma na i da be se i piri torusiori omongo mi ari ani bu eka jizos be anas be toroko chieme 	 rom owuni kpo mi na inia tibinibo be na, piki juapu ma be nyo koruapu ma na jizos be kun se o fina kpeme, se tatari o se anas be damamume. ori ani kayafas ta ma dawu bee, ani kura mi bie gele agbamiebo so bo be. kayafas be mi ani duko ju beretonapu ma toru finji yee na tomoni ma mgba tibi gose gboribo fi mi ibiteinme. pita be jizos be pikime matio . mak . luk . 	 saimon pita be na jin obudukobo na jizos be dukome. gele agbamiebo be ibi bara nwose isi obudukobo be nemime, ani o gose jizos be duko gele agbamiebo be berekon wari mi be odo mi bie somon yee, pita be nungo bu, odoboko anga chie simeme. ani si obudukobo be obu paka, se okwein odoboko mi koru sime eremenitoku ma piri se pita be oki berekon wari mi be odo bie chu yee. odoboko mi koruari eremenitoku ma nwo seni pita be beme, iri ori bo be obudukoapu ma be gboribo ka 	pita be nwo pekereme, enen, irike. 	 oboku sikie, se firinwengiapu ma na nyo koruapu ma na fini nwo tono se chie ani kelema se ani temiabe, pita be saba mun se ini na chie sime, se fini mi temiabe. gele agbamiebo be bere se jizos be gbelame matio . mak . luk .  	 gele agbamiebo be bere se jizos be gbelame, oria obudukoapu ma na oria dieye na gbolomaye bu. jizos be pekereme, a siki mamgba amaogbo okwin bebo bebo piripirime iya dieye mamgba tekewari ma na oputekewari bie na min a sime ari diedie yee tomoni mamgba bo kobirima anga. a kikima nyo ngisi dukosa ye oforie. nde aniokuma, i gose bere seni i gbelari ye a duko ye na apu ma nwo gbela. a duko ini piriye nwo se ini gbela a duko ye ini nemi warabe. 	 jizos be min mi nwo duko siki aninyo sime nyo koruapu ma be gboribo jizos be buro se nwo beme, nde i gose dadama mi bara nwose okwein gele agbamiebo be piriye 	 jizos be o pekereme, a duko irima ye nemikase omie bebe, ani mi duko minyo simebo goyegoye nwo piri. okuma a duko ye mi nemikase karakaraye okuma nde i gose i buro ye 	 ini pa o fina kikima se, anas be o se kayafas gele agbamiebo be firimame. pita be pikina jizos be pikime matio . mak . luk . 	 pita be pa aninyo chie se fini mi temi simeari ogbo ani isiapu ma nwose o be yee, iri ori bo be obudukoapu ma be gboriboka 	okuma pita be ani pikime, enen, irike. 	 gele agbamiebo be omonima be gboribo, pita be beri pelesin bo be na pakumabo bo kuro puko bu nwose pita be gbelame, ani ogbokiaye mi bie ari i ori ka, i ori na simeari siki 	 pita be pikina nwo beme, enen – se ani kirikiri gbori owoi oboko painme. jizos be pailet be toroko chieme matio .,  mak . luk . 	 dede funfun bu mi kayafas wari jizos be oki se so govina wari mume. ju beretonapu ma wari mi bie ini soke, aniatibi ini inia bu ma se ton bu weri bime miese ini ineda sababoro alali fiye mi nwo fibia oku. ani pailet be paka nungo ini damamun se ini gbela yee, be bo be o che si mieme o nwo be 	 ini nwo pekereme, wa ori okibo i piribia oku oforie o nemikase oloko kanye mie ka okuma. 	 pailet be nwose ini beme, ani okuma o barana ori okimun ominea olokomi sime bara se berekon o piri. 	ini pekereme, oloko mi ani bereni wa pirike, wa tombo ba.  min mi pakame miese jizos be o konbia fi bara mi bu o duko ye mi bo kokomaye sobia bara. 	 pailet be pikina vinpiki mun amanyanabowari mi so se jizos be chinme, o nwose o gbelame, juapu amanyanabo be iri 	 jizos be pekereme, iri ngeri min mi gbela muno se jin apu ibu duko i piriye 	 pailet be pekereme, i koroma bara iri jubo iya tomoni ma na inia tibini agbamieapu ma na, mi i boroma bo i piri yee. che ye i now mie 	 jizos be nwo beme, iya amanyanakiri mi sime mi tomonikiri mi pirike iya amanyanakiri mi nemikase sime mi tomonikiri mi pirime nwo be okuma, mgboku i duko nwengiapu ma ini owusobia ini duko eke ini i boroma ju beretonapu ma piri. enen, iya amanyanakiri sime mi tomonikiri mi pirike 	 ani pailet be o gbela yee, iri amanyanabo ani okuma 	jizos be pekereme, iri nwo beme na iri amanyanaboe. mi gboriye mi gose ini i yime, se a piki mi tomonikiri mi bome, kokomaye mi gbolomaye nwo dukobia erechi. sime kokomaye mi piribo goyegoye inibo i pokibia. 	 pailet be nwo gbelame, kokomaye ani cheye ini fi bere pele jizos pirime matio . mak . luk . 	pailet be piki nungo tomoni ma damamun se nwose ini beme, a gose beresi pele o piribia ye oforie. okuma o nyana ama miemieye bara bu, a siki mamgba ikolibo bu barasin o piripirime sababoro alali mi bie. o bi, a juapu ma amanyanabo be bu barasin o piri 	 oloku tibi ini nwose o pekereme, enen, orike barabas be mi wa bi yee barabas be angaraniboe. anisiki pailet be jizos be oki se, o fomume. owuni ma iga se amanyanabochu nwo dori se o chirame ini awuwu korobuchuaye nwose o chuame se o damabo se nwo beme, juapu amanyanabo dumo boloma se ini mun o toru burome. 	 pailet be piki gbori siki se pakamun se nwose tomonikpo mi beme, diki, ari o pakumabo o piribia, miese o nemi na a gose beresi pele o piribia ye a nwo orike. ani jizos be nungo paka yee, igaga amanyanabochu mi chira se piki awuwu korobuchaye mi nwochua warabe. pailet be nwose ini beme, diki be tombo bee 	 tibini agbamieapu ma na oputekewari koruapu ma na ori ori siki ini olokume, o se mgbesechin bu bakuba o se mgbesechin bu bakuba 	pailet be nwose ini beme, ani okuma omine ori oki se o se mgbesechin bu bakiba. a gose beresi pele o piribia ye ari orike. 	 tomonikpo mi nwose o pekereme, o fi gbeinme nwo be gbori oloko wa nwo nyaname, aniatibi o nwo beme, na ori tamuno tokue. 	 pailet be min mi na siki, ani piki o balafama teinme. o vinpiki amanyanabowari bie mi mume, se jizos be gbelame, nde anga i bo 	okuma jizos be o pekereke. pailet be nwose o beme, i okwein i piri eka se biekoroma, a kuro nyaname, ibu barasin, piki miese ini i se mgbesechin bu bakuba. 	 jizos be pekereme, i ibu kuro nyaname aniatibi tamuno be ani seni i pirime. anierechi i boroma i piri tombo be mi sitein si nwo miesa yee. 	 pailet be min mi na siki, o boko dokime jizos be bu barasinbia erechi. okuma tomonikpo mi bari olokume, i nemikase o bu barasinme bebe, ani mi fieme na iri sedabo be ikiaboke amanyanabo nwose minabu chinbo goyegoye inibo nyanabereni sedabo be pirike 	 pailet be maa okwein ma naa siki, o jizos be oki nungo pakame se berekonbo be ikasie ogono simeme, amanyanabowari mi bie ini dupari pevment nwose chin nyo mi. hibru okwein bu ini nwose ani chinme gabata. anisiki ani mun karakarama ene ogboin lae tonabe, sababoro alali mi fibia ene mi obu eni mi bu. pailet be nwose tomoni ma beme, ominea amanyanabo be be orie 	 ini piki olokume, o ba o ba o se mgbesechin bu bakuba 	pailet be nwose ini gbelame, o bi ari ominea amanyanabo be se mgbesechin ogono bakuba 	 anisiki pailet be jizos be boroma ini pirime, ini o se mgbesechin ogono bakubabia erechi. ini jizos be se mgbesechin ogono bakubame matio . mak . luk . 	ani ini jizos be oki inia bara weri yee. o paka mun oria mgbesechin mi nwo pura mun kukuro nyo, mi lame, ini se ani chin bara. hibru okwein bu golota ami ania eree. aninyo ini os se mgbeschin ogono bakubame se ini jiki jin mama apu se mgbesechin ma ogono bakubame, angaanga bu, anisiki jizos be inia ogbku omie. pailet be ye giein mgbesechin mi bu obolome, mi o gien obolo ye mie jizos nazaret bobe, juapu amanyanabo be. tonapu min mi kineme, aniatibi ini jizos be se mgbesechin ogono bakubame nyo mi opuama mi na sasake. gien ye mi hibru na, latin na, piki grik okwein bipi bun a ani omie. juapu tibini agbamieapu ma nwose pailet be beme, juapu amanyanabo nwo giein ma, aninakaraka, be bo be nwo beme, ‘iri juapu amanyanaboeu. 	 pailet be pekereme, a gieinsa ye mi gieinsam. 	 owuni ma jizos be se mgbesechin mi ogono bakuba so siki, ini oria buchuaye ma oki se ari se pekere pekere bu ineina pekere nwo diame, gbori owunibo gbori pekere gbori pkere nwo okime. ini piki korobuchaye mi okime, gbori bu dori bite ini nwose gbin buchaye mi, churoma nyo ania bu oforie. owuni ma nwose jinbo jinbo beme, o ye wa ani kan ma o ye wa ikian waki se ani nyanabia bo nwo nemi. min mi pakame miese fiafiadiri mi bo kokomaye sobia bara ini iya buchuaye ma nwo diama okime inia ogboku bu, se iya korobuchuaye mi gose ikian wakime.  romapu owunibo jon . min mi ani owuni ma mie yee. 	 jizos be na kpekima mgbesechin mi anga chie apu ma, ani nyongoro ma na nyongoro numburaro ma na, kilopas ta meri ma na, piki meri magdalin ma nae. jizos be nyongoro ma na o belema obudukobo be na aninyo chie simeoku nwo orime, ani o nwose nyongoro ma be yee, eremenibo, be i nia bee. 	 anisiki o nwose obudukobo be beme, ma i nyengi mae. anisiki mibu saki obudukobo be ari oki se mun oria wari angame. jizos be fi mi matio . mak . luk . 	 	 	 jizos be o nemime na ani bo nwo la sa siki, ye goyegoye karasam miese fiafiadiri mi bo kokomaye sobia ye gose o nwo beme, i puko saminasam. 	 gbori boli aninyo simeme, yelaka iro bie beinme ini sapo nwo chin ye se iro mi bie sume, ani se hisop chinikpangi bu suka, se ani deki chiema o bipipekere ma lamame. jizos be iru mi bu se nwo beme, fasam 	aniskik oro o tibi tu se fime. ini bekere se jizos be agaga temime 	 anisiki ju beretonapu ma pailet be bara bime na o bereni ini piri ini mgbesechin mi ogono bakubasa apu ma buo ma nwo anyima, se mgbesechin ma ogono ini sin koroma. min mi nin nwo mieme, aniatibi ani ene mi beketubo sonoa din enee, ini bike oju ma mgbesechin ma ogono sime mun inyosara ene mi la, boari inyosar ene mi nwo sosikima fiafiame nwo be warasiki. ani owuni ma mun tatari bo be buo ma anyima yee, piki isi bo be buo ma na, ini se chua jizos be na gbori bu mgbesechin ogono bakuba apu ma. okuma ini bo jizos be la siki ini orime na o fiborosam, ani ini bari o buo ma nwo anyimaka yee. ani simeoku simeoku soni, owuni ma be gboribo oria bekere nwose jizos be agaga temi chume, se ani kirikiri pulo na mengi na sara pakabome.  min mi paka oku ori bo be ani sukome miese omine soni ani berenibia oku. o duko ye mi kokomayee, o piki nemime na kokomaye mi o dukoyee. min mi mieme, miese fiafiadiri mi bo kokomaye sobia bara oria imgbe ma bu gboriye soni anyi eke. fiafiadiri mi piki jinye nwo dukome, tomoni o dikibia, ini bekere se temi bo be. jizos be dipi mi matio . mak . luk . 	 min mi boro siki josef, arimatia bu bo bo be, pailet be bara bime nwofia, ori ineda jizos be oju mi nwo okibia otubo. josef be jizos obudukoboe, okuma kikima bue, aniatibi o ju beretonapu nwo dikibalafame. pailet be duko o pirime na ori ineda oju mi okibia, ani josef be mun se ani oki so yee. nikodimos, din se gbori siki jizos be damamun bo be josef be bu so mume, naira oyiasi pembe ye labia kunuolo o nwo olo chua mume, maah na alois na gwamaye. mama owuapu ma jizos be oju mi oki se loko bite mi nwose ani fangalame kunu olo mi na, aniatibi mi bara mi ani juapu ma dipibia ojumini nwo telimatelima okue. ini sime jizos be ba nyo mi bu ogbokiaye omie, ania bie iwoma mie idupu omie, ma ini ania bie jin siki nweni dipika ye. juapu ma inyosara ene mi obu enee nwo be warasiki, aniatibi idupu mi piki kpeki warabe nwo be siki ini jizos be oju mi seni ania bie chuame. ye bie oforika idupu mi matio . mak . luk . chochi ene be dede funfun bu, ene ma finjika sime ogbo, meri magdalin ma so idupu mi damamume, se orime, na ania boko sime dupari mi ini mgbepelesinsam. a mangi saimon pita be na piki isi obudukobo, ani jizos be belema bo be na damamun se duko ini pirime, ini idupu mi bie nyanabo be dekisinsam, ini o se koroma anga wa piki nemike 	 anisiki pita be na piki isi obuduko bo be nap aka idupu mi damamume. ini mama apu ma mangi ma mume, okuma isi obudukobo be mangi pita be boro se tatari mun idupu mi lame. o tu bie diki se loko bite ma orime, okuma ori ania bie so munke. saimon pita be oria obuju bu bome se dada idupu mi bie so mume. se loko bite ma aninyo sara sime oku nwo orime piki ini se jizos be tibi fina bite mi na ani loko bite ma na gbori anga simeke, okuma sikima ngeri kpo sime warabe. anisiki isi obudukobo be, tatari bo idupu mi labo be soni bie somun, ori se piki berenime.  ini pa piki fiafiadiri mi dukoye mi kainboke na o fib u sisebia. ani obudukoapu ma vinpiki wari mun yee. jizos be obu se meri magdalin ma dieme matio . mak . 	 meri ma idupu mi anga bu chiesime se owuabe. a pa owuari ogbo, a tu idupu mi bie dikime se aninyo mama enjelapu a nwo orime, biabia buchuaye ini nwo chuame, jizos be oju mi sime anga bu kponji sime warabe, goribo tibiju bu isibo be piki buochuku bu. ini nwose a gbelame, eremenibo, i che gose owuau 	a pekereme na, ini i nyanabo be nwo dekisinsam, ini o se koromaye nyo a nemike 	 anisiki, a vinpiki kelema jizos be aninyo chie simeoku nwo orime okuma a nemike jizos be ori oku. jizos be nwose a gbelame, eremenibo, nde i gose owuari ye i tubo dokiau 	a koromame na ori ogbokiaye mi dikidikiari bo bee, ani a nwose o be yee, senibo, iri nemikase o deki sinme bebe, i o se koroma nyo mi duko o okom, se a mun ori okibia. 	 jizos be nwose a beme, meri a piki o da se nwo beme, hibru bipi bu, rabonai min mi fieari ye yediebo. 	 jizos be nwo se a beme, bara se i lama ma aniatibi ma a vinpiki iwo dabo be dmamunie. okuma iya owuapuminapu ma damamun se duko ini piri na a vinpiki iwo dabo be damamuabe, i da piki inia da be, i tamuno piki inia tamuno be. 	 ani meri magdalin ma so mun duko obudukoapu ma piri yee, na a nyanabo be orisam, se o duko a piri ye mi nwo duko ini pirime. jizos be obu se oria obudukoapu ma dieme matio . mak . luk . 	 ani chochi ene mi be saso biri, enesan bipi boro, obudukoapu ma piki kobirima se boko ma pali inia bu ma pirime, aniatibi beretonapu ma inia balafamame. anisiki jizos be so bo inia ogboku chiesime, se nwo beme, deinma omine na sime. o min mi be so siki, ori o barama na oria agaga na nwose ini dieme, obudukoapu ma biebele inia bie beinme nyanabo be nwo ori bu. jizos be piki nwose ini beme, deinma omine na sime dabo be nwo i se firima bara mi, ani ari o se firimari oku mie. ori owu se inia ogono sara se nwo beme, o fiafia teme be oki. o tomonia si bu barasin ini pirime bebe, ini barasin ini pirisam o barasin ini pirike bebe ini barasin ini pirike. jizos be na tomas be na 	 oyima obudukoapu finji ma be gboribo, tomas main palia awo bu pakabo bo be, ori ini na oforie jizos be bo siki. ani isi obudukoapu ma duko o piri yee, nyanabo be wa ori orisam 	tomas be nwose ini beme, o bara ma ini churu ma se baku nyo ma a now ori, i bara tumgbali se aria bie chukka simeogbo, piki oria agaga bie na, a bereni eke. 	 gbori wiki boro siki, obudukoapu ma piki kobirima se boko pali inia bu ma pirime, tomas be ini na omie. okuma jizos be bo inia ogboku chie se nwo beme, deinma omine na sime. ani jizos be nwose tomas be be yee, i bara tumgbali se minyo chu se i bara diki anisiki i bara isun pakuma se ani se iya agaga bie chu. kuno iya makubie nyana bu, se bereni. 	 tomas be o pekereme, i nyanabo, piki i tamuno 	 jizos be nwose o beme, i berenisa, i i ori ye gose inia biebeleari oku diki, i ori ka se i bereni apu ma min diri gose gien ye 	 jizos be tona jina bugbiripuma firi o nwo nwengime oria obudukoapu ma torukubu bu, ani min diri mi bie gieinka ye. okuma maa ye ma gieinme, miese o berenibia bara na jizos be ori ani mesaya bee, tamuno toku bee, miese o nyana bereni mi bu o boro dumo nyanabia bara. jizos be obu seni sonomea obudukoapu dieme min mi boro siki, jizos be piki na gbori siki se obu se oria obudukoapu ma dieme, taibirias dapa mi bu. mi o weri ani mie okue. saimon pita be na tomas be na, main palia awo bu pakabo bo be, na nataniel ani kena galili se bo be na, zebidi owuapuawo ma na piki jin mama jizos be obudukoapu na inimgba kobirima simeme. saimon pita be nwose isi obudukoapu ma beme, a kon muabe. 	ini nwose o beme, wa iri na munbia. ani ini mun gbori aru bukulo se pakuma yee, okuma ani bebe din mi mgba gboriye soni ini kunke. irua mi pakari siki, jizos be mengi aka siki bu chiesimeme, okuma jizos be ori oku obudukoapu ma ini nemike. anisiki o nwose ini beme, asemeni, ma o ye kun ka 	ini nwo pekereme, gboriye soni oforie. 	 o nwose ini beme, omine aru mi be amabara anga bu ominea igbo mi nwo koroma, se o tona ye kunbia. ani ini igbo mi nwo koroma yee, se bari ineda ani jine aru mi bie seinke, aniatibi ini tona inji nwo kunme. 	 jizos be belema obudukobo be nwose pita be beme, nyanabo be orie pita be naame na nyanabo be orie nwo siki, ori oria ogonogbana buchuaye mi nwose obu gbeinme aniatibi o papabu sinme, se fuku mengi mi bie korome. isi obudukoapu ma aru mi se bo anga lama se inji bie bein igbo mi nwo fono simeme. ini kiri na opuma sakake, kubua sonoasi pembe ye ini nwose ani weri sikimame. ini korobo kiri ogono buo chiema siki, ini buro orime aninyo bu inji na fituru na ania ogono omie. anisiki jizos be nwose ini beme, mioku o kun inji ma bu o daye se bo. saimon pita be aru mi bukulome se inji bein igbo mi jine mun anga lamame. arimgba injia sonomeasi oyi finji na terea inji lame ari mi bara mi se bakame nwo be soni, igbo mi kanke. jizos be nwose ini beme, o bo yefi. anisiki obudukoapu ma bu gboribo soni dadama o gbelake, iri tubo aniatibi ini nemime na nyanabo be orie. se jizos be saba mun, fituru mi oki, se ani seni ini pirime ani inji mi bu soni o mie okue. 	 min ani okuma, tere karama siki mie jizos be obu seni oria obudukoapu ma die ini fib u o sisema so siki. jizos be na pita be na 	 ini ye mi fi boro so siki, ani jizos be nwose saimon pita be be yee, saimon jon ya, i i belematein minapu ma i belema bara nengi 	o nwo pkereme, iin nyanabo, i nemime na ari i belemame. jizos be nwose o beme, iya ananaawoma dikidiki. main karama siki bu jizos be piki nwose o beme, saimon jon ya, i i belema 	o nwo pkereme, iin nyanabo, i nemime na ari i belemame. jizos be nwose o beme, iya ananaawoma dikidiki tere karama siki bu jizos be nwo beme, saimon jon ya, i i belema 	pita be ani o biebelemake jizos be tere karama o gbelaye gose, i i belema no se o nwose o beme, nyanabo, i ye mamgba nemime i nemime na ari i belemame 	jizos be nwose o beme, iya ananaawo ma dikidiki. karakaraye karakaraye, a nwo duko se i piriabe i ase bu sime siki ibu karakarama se i mun doki nyo goyegoye nwo mume okuma i bo olomu siki, i barama i nwo isun pakuma bobia, se jinbo ye se i kakabia se i s se i mun dokika nyo nwo munbia. min mi duko bu, jizos be diepakumabe pita be boro se fi se boma okibo tamuno be piribia bara mi. anisiki jizos be nwose o beme, i duko jizos be na isi obudukobo be na 	 pita be nyo diki kelema se oria obuju bu isi obudukobo be orime ani jizos be belema bo be – fiye fi siki mi bu, jizos be bu serere se o gbela bo be, nyanabo, tubo i se ibafi be pita be ori ori siki, o nwose jizos be beme, nyanabo, be bo be kwani 	 jizos be o pekereme, a nemikase bime na o dumo sime mun a bobia siki la nwo be okuma, ani mi ibu che ye i duko 	 ani okwein mi wasama yee jizos obudukoapu ma ogboku bu, na, be obudukobo be o fi eke. okuma jizos be o beke na o fi eke, o be ye ani, a nemikase bime na o dumo sime mun a bobia siki la nwo be okuma, ani mi ibu che ye 	 ori ani maa aye ma duko obudukobo bee, piki ari giein koroma bo bee wa piki nemime na o duko ye mi kokomayee. kuluma mi 	 mioku, tona jin aye jizos be nwo mieme. ini nemikase ari mgba gboriye gboriye nwo giein koromame nwo be okuma, a koromame na bebe tomonikiri mi ineda gienbia diri ma nwo deki eke.  jon diepakumaye 	jon be duko ibi okwein mi jizos be diepakumame na ori ani simegbaso tamuno be okwein mie, ani, bo tombo so se mine na anga bo bee  diri mi bara na duko bara bu mi ibi okwein me ini nwo gieinme miese ani go bo berenibia oku na jizos be ori ani tamuno be bereni duaboromabo bee, tamuno toku be, na obu ini nyana bereni mi buin boro dumo nyanabia   	simegbaso tamuno okwein mi ani jizos bee nwobe yemi diepakuma bere mi bugbiripumaye diepakumame  ani dieme na jizos be ani tamuno be bereni duaboromabo bee, tamuno toku be maa dukoaye ma dukoma aye ma, ari bugbiripumayema pufinji aye ma diebelemame  mi pekere mi bu diri mi bie tonapu jizos be bereni se, bo oria obudukoapu so oku mi dukome, anisiki isiapu ma ori na tuburu se o bereni dukuke  beretibi ma okimum la giein kuromame jizos be na oria obudukoapu ma na nyana ibi nwengiboloma ini o kun din mi bu  wa pikina oria bukarakarama okwein ma na, o kon ini piri kubie kuroma okwein ma na nwo orime ini o bakubabia sasobiri mi bu  kuluma beretibi ma ini o kun oku na, berekon o piri mi na, ini o bakuba oku mi na piki oria fibusise mi na nwo dukome, pikina oria bu se obudukoapu ma die mi na, o fibusise boro siki  	sefi bu ini kun eremenibo ma bere mi   ini ania bu nwo sime [ ] elekima nwo chuame, aniatibi tona diria pamba bie na ini tatari piki sa okweinma bie bu na ani oforie, anisiki tonapu ani se jinanga bu gieime  	jon be simegbaso dumo mi na diepiriye nwo be ye mi duko kuromame kraist be bu bu na mi diepiriye mi mioku ani saki me  ini ani se jizos be damabo na ori ani ateli mie, kokomaye mie, piki dumo mie nwo bereniapu ma pirime  miese mi dieye mi tomoni ma buokorobia erechi, jon be eneene bu dumo bie paka aye ma nwose toma okwein konme, se temeanga be kokomaye nwo dieme  aria bu tonaye ani mengi, fituru, enekubu, ananadikidikibo be na oria anana ma na, piki elelenda oku sime ye na ania chingbolu ma na  beretibi ma oruru bu simeoku mi 	ye saki okwein   jon mengisarabo be na jizos be oria tatari obudukoapu ma na   jizos be belema nwengi firi ma   –   kuluma ene ma jerusalem bie na, ani na kpekima nyo ma bun a   –   jon   kuluma okwein jin bu se tomoni ma die galili ama mi bie   	 	 dumo okwein mi tomonikiri mi ma temeka siki ngisi, okwein be ori omie o tamuno be na omie, tamuno be na ori na pki gboriyee anibe saki mi ngisi okwein be tamuno be na omie  obu bu tamuno be boro ye mamgba tememe teme ye mamgba o soka se teme gboriye so ofore  okwein be ani dumo mi be chukue, se min dumo mi enekubu oki bo tomoni mamgba pirime  enekubu mi kanakana mi bie biapakame, se kanakana mi ma ngisi ani binmake  	 tamuno be oria okunwengibo be nwo seni firimame, jon nwo chin bo be, bo enekubu mi gbolomaye nwo duko tomoni piribia erechi bo bo be, miese inimgba oku mi na se berenibia bara  ori na obu na enekubu mike o bo enekubu mi gbolomaye nwo dukoe bome  min ani kokoma enekubu mie – tomonikiri mi bie so bo enekubu mi, se bia tomoni mamgba ogono sarama ye mi  	 okwein be anisiki mi bu tomonikiri mi bie omie, tamuno be obu boro piki tomonikiri mi tememe nwo be soni tomonikiri mi o nemike  ori oria ama nwo bome, okuma oria ama apu ma ini ori okike  ani simeokusimeoku soni, dapu kokoma ori oki seni o berenime ini mi o kuro se piriyee bo tamuno awo nwo so  tomoni yemiemie bara bu ini weri bo tamuno awo nwo soke, dabo tomonikiri awo yiyi bara buke tamuno be na minabuna ani inia dae  	 okwein be bo tomonibo some, se dikibugerere na kokomaye na obu beinme, o piki minea ogboku mine na angame  wa oria boma mi orime, o min boma mi okime ani dabo be ngeri toku bara bu  jon   	 oria opu dikibugerere bu o mine mgba belemame, dukoma dukoma belema o nwose wa pirime  tamuno be mozizi be bu boro oloko mi pirime, okuma dikibugerere na kokomaye mi na jizos kraist be bu boro bome  jin siki tamuno be orisa bo ma oforie  oria gbori toku be kengee, ani tamuno be sime oku nwo sime bo be piki dabo be anga siki sime bo be, ori mi miese ini o nemisa yee  jon mengisarabo be oku mi matio   mak   luk   	 jerusalem bie sime ju beretonapu ma na agbamieapu na, livaiapu ma na, nwose jon be firimame, se o gbelame, iri tubo 	 jon be o pekere dukuke nwo be yeke, okuma o belema duko inia toru finjime, na mesaya be irike  	 ini nwo gbelame, aniokuma, iri tubo ilaija be iri jon be nwo perekeme, enen, irike, 	ini nwo gbelame, ikiankorobo be iri 	o nwo pekereme, enen  	 ini nwo beme, aniokuma duko wa piri  wa pekerebipi se mun wa firima apu ma piribia bara  i gbolomaye bu cheye i nwo be 	 jon be pekere bu aizaya ikiankorobo be dukoye me nwo dukome jon   	 farisiapu ma se firima okunwengiapu ma, anisiki jon be gbelame, iri nemikase mesaya beke anikanika ilaija beke, piki ikiankoroboke, nwo be okuma nde i gose mengi se nweni sarari ye jon   	 betani bie maa ye mamgba pakame, jodan toru mi bu irua pakapaka nyo mi ani jon be mengi sarari nyo mie  tamuno ananatoku be jon   	 min ani jon be chie onye mie a teme be orime, okuku bara nwose sobie korobo, se oria ogono chieme  a pa piki ma nemike na orie, okuma tamuno be, i firima na a mengi se nweni sara nwo be bo be, nwose i beme, ‘teme be korobo inibo ogono chiebia bo i nwo oribia ori mi fiafia teme be nwose mengi se nweni sarabia yeeu  ari ani orisam, se a duko o piriabe na, ori ani tamuno toku bee  jon  	 	 anibe ene ba, jon be na oria obudukoapu mama apu na pki anianga omie, o jizos be orime o nwengi boroari siki  se o nwo beme, be tamuno ananatoku bee 	 mama obudukoapu ma o min mi duko oku nwo naa se jizos be dukome  jizos be vinpiki ini o dukoari oku ori se ini gbelame, o che dokiau 	ini nwose o pekereme, nde nyo i anga, rabai mi okwein mi fie aye, yediebo  	 o nwo pekereme, o bu diki  ani ini obu so ori anga nyo mun yee, se ene mi bu kon siki mi nwo se ori na simeme  ani pa ineina so pembe ye nwo lasam ene ogboin bu  	 jon be dukoye mi naa se jizos be bu so mum mama apu ma be gboribo ani andru bee, saimon pita numbireowu be  anikirikiri andru be numbireowu saimon be ori se duko o pirime, mesaya be wa ori orisam  mesaya fie aye ani kraist  anisiki mi o saimon be okimun jizos be piri yee  	jizos be o diki se nwo beme, iya ere ani saimon jon ya be, okuma ini nwose i chinbia kifas  mi na pita na gboriyee ani fie aye dupari  jizos be filip be na nataniel be na chinme jon   	 nataniel be nwo gbelame, nazaret ama mi bie soni ibi ye pakabo be 	filip be o pekereme, bo diki  	 jizos be nataniel be o damaboari oku nwo ori siki, ori o gbolomaye bu now beme, be kokoma izrel boe o bie iruo oforie 	 nataniel be o gbelame, nde i nemi oku 	jizos be pekereme, i fig chin mi chuku simeari siki ari i orime, filip be ma i chinka siki  	 yediebo, nataniel be nwo pekereme, iri tamuno toku bee iri izrel amanyanabo bee 	 jizos be nwo beme, i berenisa ani fig chin mi chuku i sime siki ari i orime a nwose i be ye gose i ibioku maa nengia ye oribia se o nwose ini beme, a kokomaye duko o piriabe omine oribia so mi finjibia se tamuno enjelapu tombo toku be ogono iwo na ideri na bia oku  kena be ereya mi   mama din karama ene bu ereya kena ama mi bie kiri okime, ani galili se mi bie  jizos nyengi ma anianga bu simeme, se jizos be na oria obudukoapu ma na ini chinme ereya mi bu  ini iru mamgba nwo bu so siki, jizos nyengi ma nwose o beme, ini bari iru nyanake  	 a mieba ye nwo duko i piri ma, jizos be nwose a pekereme  iya siki ma lake  	 anisiki jizos nyengi ma duko firinwengiapu ma pirime, ori o be mie nwo be ye goyegoye omine ani mie  jon  jon  jon  	galili bie kena mi bie mi jizos be oria tatari bugbiripuma firi mi nwo nwengi yee, anianga ori oria boma mi nwo die pakumame, se oria obudukoapu ma o berenime  	 min mi boro siki, jizos be na nyongoro ma na, oria owuapu minapu ma na, piki oria obudukoapu ma na so kapaniom mume, se boka din seni aninyo simeme  jizos be oputekewari mi mume matio   mak   luk   jon  	 ju beretonapu ma vinpiki o damabo bere seni o gbelame, che bugbiripumaye i ineda nwo mie be, se diepakuma na i kuro nyaname se nwo sime ye mie 	 jizos be pekereme, o min oputekewari mi kan koroma, terea din bu a piki ani nama chiemabia  	 terea din bu i piki ani nama chiema be ini nwose o gbelame  ineinfa kura mesioyi finji ani nwo okime se mi oputekewari mi nwo nama 	okuma jizos be bere dukori oputekewari mi ani oria oju mie  ani miese ini fib u sisema siki, oria obudukoapu ma ani se biekoromame na min mi o duko borosam, se ini fiafiadiri mi berenime, piki jizos be duko ye na  jizos be tomonibo be simeoku nemime jon –  jon   juapu gbori tibinibo omie oria ere an nikodimos,ori farisiapu ma be gboriboe  gbori ene di bu o jizos be damamun se nwo seni o beme rabai wa nemime na iri tamuno be se firima yedieboe i nwengiari bugbiripuma firma ineda nwo nwengibia bo oforie tamuno be inibo na simeka simeogbo  jizos be pekereme, kokomaye mi a nwo duko i piriabe ineda tamuno amanyanakiri mi oribia bo oforie ini kpoto inibo yika simeogbo  nikodimos be gbelame, nde senisa bo ini ineda kpoto nwo yibia oku o bari ineda mun nyongoro ma furo bie so se ari main karama o yi eka siki jizos be pekereme, kokomaye mi a nwo duko i piriabe, na gboribo soni ineda tamuno amanyanakiri mi bie so eke, ini mengi na teme be na bu inibo yika simeogbo  tombo mi ojumini bu ini inibo yisam, okuma teme bu ini piki inibo yibia  ani ibu gbiri puma ma na a nwose i beme na ini kpoto i yibia  foru mi ani fie ania bubele anga nwo dame ani be fie mi i naame, okuma ani iweribo nyo na ani muari nyo na i nemike  ani gbori bara mi ani sime teme bu yibo goyegoye piri okue  nde min mi ineda miebia oku nikodimos be now gbelame  jon  eleogbo mozizi be chi bu alapeleka se mie oruwu be dekichiema bara mi ani gbori bara ani ini seni tombo toku be dekichiemabia kue miese o bereni bo goyegoye sime gbaso dumo nwo nyanabia bara aniatibi tamuno be tomonikiri mi belema so okuma, ori aria gbori toku be se firimame, miese o berenibo goyegye fi eka bara, okuma sime gbaso dumo nwo nyanabia oku aniatibi tamuno be oria toku be se tomonikiri mi firimakena o boberepelebo soe okuma o bo ani duaboromabo nwo soe  toku be berenibo goyegoye ini berepele inibo piri eke okuma o bereni ka bo goyegoye ini berepele inibo piri borosam, aniatibi o tamuno ngeri toku be nwo bereike mi berepele firi mi nwengi okue enekubu mi tomonikiri mi bie bome, okuma tomoni kanakana mi re nwo belema tein enekubu mi nengime, aniatibi inia miemiea ye ma siayee  sia ye miebo goyegoye taraka se enekubu mi werimame se enekubu mi nwo damabo eke, aniatibi o bi eke oria si miemiea ye ma bele paka  okuma kokomaye mi nwo mieari bo goyegoye enekubu mi bie so bome, miese enekubu mi diepakumabia bara na tamuno be bipi poki bu ani ori oria firi nwo nwengi yee  jizos be na jon be na min mi boro siki jizos be na oria obudukoapu ma na so judia pekere mume, ori ani anga kele ini na simeme se mengi se ini sarame  jon be soni ainon mi bie mengisara simeme, salim na kpeki nyo bu, aniatibi mengi opuma ani nyo bakame  tomoni o damamun se o mengi se ini sarame  ani ma ini jon be se ikoli bie chu ka sikie  jon  jon  –  jon be pekereme, tombo nyanabia ye oforie, ani tamuno be bara boka sime ogbo  omine na minabu na iya oyechieapue na a nwo beme na, iri mesaya beke okuma ini i seni o toroko pelema firimame  eremenibo ma nyana bo be ani ereyabo bee ereyabo ikiabo be o kpekim achieme, se beri se pokime, o bie piki beleme ori ereyabo be puko nwo naa siki  min bara mi, mi iya biebele mi weri kara oku mie ori bo yesoteinbia, anisiki iri a bari opuma yeso eke  sobie bo bo be jon  jizos be na sameria eremenibo ma na farisiapu ma name, na jizos be tomoni nyana piki mengi se nweni sara tein jon be nengiabe   kokoma yee, jizos be bara na mengi se sara gboribo soni oforie okuma oria obudukoapu ma ree  jizos be ini dukoari ye mi nwo naa siki, o judia koroma so se vinpiki galili mume, ori anainyo muari siki o sameria ama mi bie borome  sameria bie saika nwo chin gbori ama o bo nwo lame, ani jekob be se yayo josef be piri ele mi na kpekime  jekob olulu mi aninyo omie, se jizos be o konsa nwengi mi be inyofa bu, olulu mi anga bu kponji sememe  ani pa eneogboin biri lasam  sameria gbori eremenibo bo anianga mengi due bome, se jizos be nwose a beme, mengi se okom a bu   oria obudukoapu ma so ama bie mun fiye fee musam  eremenibo ma pekereme, iri juboe, iri piki sameria boe–aniokuma nde iri ineda i bara mengi bibia oku juapu bereni se sameria bo se mengi bu omongo anikanika yefi efere nwose yefi duku eke  jon   jizos be a pekereme, mi mengi mi bu bo goyegoye mengi piki inibo taribia, okuma a seni inibo piribia mengi bu bo goyegoye mengi bari ngisi inibo tari eke  a seni inibo piribia mengi mi inibo bie ideri mengi nwo sobia, ani dumo piri mengi nwo so inibo piribia piki sime gbaso dumo seni inibo piribia  jon   jizos be nwose a beme, mun i de be chin, se ori na bo  jon  sonoa owuapu i nwo sime borosam, se mioku irina anga bo be kokoma i deke i kokomaye duko i pirime  eremenibo ma nwo beme, ari orime, senibo, iri ikiankoro boe  iya sameria opua dapu ma mi tundu ogono mi ini tamuno be teketeke yee, okuma omine juapu ma nwo beme, na jerusalem bie mi wa tamuno teke gbein yee  jizos be nwose a beme, eremenibo i bereni, siki mi ani bobia tomonni bari mi tundu mi ogono na piki jerusalem bie na kpereki dabo be teke eke  omine sameriapu ma kokoma bara nwose o tekeari bo be nemike okuma mine juapu ma wa tekeari bo be wa o nemime, aniatibi duaboroma mi juapu ma bu ani weri bome  okuma siki mi ani boabe, ani piki bolasam, ani tamuno teme be kuro bu tomoni boro dabo be jokuma simebara seni o teke piki o biari kokoma tekebara mi se o piribia siki  tamuno be temee, anisiki o teme mi be kuro bu ngeri mi tomoni ineda o jokum simeoku se o tekebia yee  eremenibo ma nwose o beme, a nemime na mesaya be o bobia, o bo siki o ye mamgba duko wa piribia  jizos be pekereme, iri orie, now iri na okweinari bo be  ani gbori siki mi bu jizos be oria obudukoapu ma vinpiki bome, ani opuma inia bugbiripumame, dokiobo ori na ori eremenibo ma na okweinabe  okuma inia bu gboribo soni a gbelake na, i che biau anikanika o gbela, che gose i ari na okweinau jon   min siki mi bu obudukoapu ma jizos be tekeabe, yediebo, ye oki fi okuma o pekereme, a fibia a nwo nyaname, omine ani nemike  ani obudukoapu ma saki inia ogboku gbela yee, se bipi se inia bu fiemaye nwo be na, nweni boro fiye okibo o piri muno jizos be nwo ini beme, iya fiye ani i se firima bo be bereni ye mi nwo mie, piki o seni i piri firima na nwo nwengi karame  gbori dukoye o nwo nyaname, ‘ineina akalu konme, anibo fiye souk siki mi lau  a duko o piriabe, omine ibioku seni ozu ma diki chinmgbolu ma ari kposam, piki souk siki mi lasam soku aye ma now sokuari tomonibo be ini o gbeinabe, seni o fiaye ma nwo kobirima simegbaso dumo bie chuabe miese dipi bo be na sokuari bo be na gboloma se biebelebia bara  dukoye mi kokomayee, na, ‘gboribo dipime, jinbo sokumeu  ari o firima mu nomine dipi ka ozu bie fiaye sokume jinapu mi ania bie firinwengi yee, okuma onine ania soye mi fime  ani ama mi bie sime tona sameriapu jizos be berenibe, aniatibi eremenibo ma nwo beme, a mie borosa ye mamgba o duko i pirime  sameriapu ma o damabo siki, ini o tekeme na ori ini na sime, se jizos be mama din se ini na simeme  tonapu o berenime oria okwein mi gose, se ini nwose eremenibo ma beme, mioku wa berenisam, i dukoe mi goseke, okuma mine so barana oria okwein naasam, se piki nemisam na ori ani tomonikiri mi be duaboromabo bee jizos be gbori firitibidabo yayo gwome jon  –  jon    jon  –  firitibidabo be nwose o beme, senibo, i duko bo, i nia be ma fi ka sime ogbo  jizos be nwose o beme, mun i nia be o dumobia nwenibo be jizos be kon o piri okweina bereni se mume  o so wari muari siki oria firinwengiapu ma ori na iria se duko o pirime, i nia be o dumosam nde siki toku be bu saki kuroma o nwose ini gbelame, se ini nwo beme, bia eneogboin, gbori so biri bu ani ofiri mi obu kanso yee  dawu be, anisiki se biekoromame, ani siki mi bu mi jizos be nwose o be yee na, i nia be o dumosam  ani ori na o furo na bereni yee  min mi ani jizos be main karama nwengi bugbiripuma firie o judia so bo galili mi lasiki  dapa mi aka bu gwo obi mi min mi boro se so jizos be gbori tamuno alali gose jerusalem mume jerusalem bie, anana boko mi kpekima nyo bu gobri sonoa iboma nyana dapa omie, hibrubipi bu ini nwose ani chinme betzata  jon  gbori owubo anianga simeme main fa kura mesi o nwose obisam  jizos be ori anianga bololo simeari oku orime, o piki nemime na be bo be ori obi bolo siki lasam ani o nwose o be yee, i gwo biau obi bo be pekerme, senibo, mengi mi pikiri siki, i se mun ania bie koromabia bo a nyanake a bukuroma mun ania bie koroe muari siki, jinbo tatari i boro mun ania bie korosam  jizos be nwose o beme, sise chie, iya etera deki se nwengi so  anikirikiri tomonibo be bu ibime ori oria etera mi deki se nwengi some  min mi mie eni mi inyosara enee, ani ju beretonapu ma dukoini gwo bo be piri yee, mi inyosara enee, ani minea oloko na kurake i iya etera nwo deki o pekereme, i mie seni ibu ibi bo be nwose i beme, ari iya etera deki se nwengi so  ini o gbelame, iya etera deki se nwengi so nwose i be bo be tubo okuma bu ibisa bo be o jizos be nemike, aniatibi tomoni ogbo anianga omie, se jizos be deinma inia ogboku paka some  min mi boroso siki, jizos be oputekewari mi bie ori orime, se nwose o beme, poki, mioku ibu ibisam bari jin si mie ma anika okuma sitein ye ibu pakabia  anisiki tomonibo be somun duko ju bereton apu ma pirime na jizos be mi o gwo yee  min mi erechi ini saki buo se jizos be chuame, aniatibi ori inyosara ene bu, bu gwo firinwengime  jizos be ini pekereme, i da be o siki mamgba firinwengiabe, iri soni a nwengibia  mi okwein migose ju beretonapu ma piki o babia oku nwo be ye kengeke, okuma o piki nwo beme, na tamuno be dawue, se mi bara mi bu obu se tamuno be otomasam  jon   jon   kokomaye a nwo duko o piriabe iya okweinma naa, se i se firima bo be berenibo goyegoye simegbaso dumo nyaname  ini beresi kon inibo piri eke, okuma inibo fib u boro mun dumo bie sosam  kokomaye a nwo duko o piriabe siki mi ani boabe – siki mi ani bosam – fiapu ma tamuno toku be puko nabia siki mi, se ani naa apu ma ini dumobia  dabo be na minabu na ani dumo piriboe, ani gbori bara bu, o piki miese oria toku be soni piki dumo piribo sosam  o piki berekon kuro mi seni toku be pririsam na o berekon, aniatibi ori ani tombo toku bee  ye min mi obu gbiripumama siki mi ani boabe idupu ma bie sime fiapu mamgba o puko naabia siki mi se ini inia idupu ma bie pakabobia ibiye mieapu sise mun dumogbamaso bie sobia, se siye mie apu ma sise se ini beresi pele ini piribia  jizos be onyechieapu ma jon  a nemikase ngeri onyechie ibu piri okuma, a duko ye mi kokomayee nwo be bara ini nwose ani oki eke  okuma jinbo omie onyechie i piriari bo, a piki nemime na ori ibu dukoari ye mi kokomayee  ominea okunwengiapu ma o nwose jon be firimame, se ori onyechie kokomaye mi pirime  ani beke na tomonibo onyechie i pirika pirika okuma a min mi dukome miese o pa duaboroma nyanabia bara  jon be, kori se piki biari tonijie simeoku ani o simeokue, boka kala siki bu o bime omine o bie sime enekubu mi gose biebele okuma onyechie i piribo a nwo nyaname, dubatein jon be chie onye mi nengi bo a nwengiari firima, i da be se i piri nwengi nwo bea firima onyechie i pirime na i da be mi i firima yee  ori i se firima dabo be ngeri piki onyechie i pirime  o puko ngisi ma o naake, o torukubu so ngisi ma o piki orike, ma o piki oria okwein mi seni ominea kubiemgbolu ma bie werike, aniatibi o seni firima bo be omine o berenike  o fiafiadiri ma dawome, aniatibi o koromame na aria bie mi o dumogbaso mi nyanabia yee  maa gbori fiafiadiri ma soni piki ibu bere dukome ani soni o bereni se i damabo dukuke, miese o dumonyanabia bara  tomoni i tokoni a nwo dokike  okuma o simeoku a nwo nemime, a piki nemime na ominea bie bu o tamuno belemake  i da be ere na kuro na se bo okuma, omine inibo okibia  nde omine ineda i berenibia oku, o nwo jinbo jinbo bara tokoni na osi na nyanabia oku dokiari siki, okuma ori gbori tamuno be bara bo tokoni o nwo dokike  ani simeoku simeoku soni, o koroma ma na a bere seni o punumabia i da be toroko  mozizi be mi bere se o punumabia bo bee, ani o kubie se bugbanabo be  o nemikase kokoma mozizi be berenime nwo be okuma, iri soni mgboku omine i berenisam, aniatibi ori i gbolomaye nwo gieinme  okuma o nwo giein ye mi o nwo bereni ka siki, nde omine ineda a dukoye mi berenibia oku jon   jizos be fiye se owuapu bu oyima ende finji na oyiasi pirime matio   mak   luk   jon  sababoro alali mibe siki mi be siki mi kpekisam  jizos be o nyo diki kelemame, se orime nab aka tomonikpo o damaboabe, o nwo seni filip be beme, nde anga wa ineda minea tomoni mamgba karabia fiye nwo febo be o min mi nwo dukome se filip be dadikibia erechi o jokuma miebia ye o nemi warabe  	filip be pekereme, bobo kala ye kenge nwo okibia so, ani igbiki oyiasi se febia fituru nwo nengibia  	 obudukoapu ma be gbori bo andru, saimbon pita numbireowu be nwo beme, gbori owutoku mianga omie, sonoa bali fituru okpokpo na mama inji awo na o nwo nyaname  okuma ari boro nde anga la be, nwo sime tomonikpo bu  jon   jon   jizos be mengi ogono nwengime matio   mak   	 saso so siki obudukoapu ma ideri dapa mi sime nyo mume, aru bie bukulo, se doku dapa mi saba kapaniom nwo daabe  ene pulapulabe se jizos be pa pikibo ini lake  anisiki mi bu, kuro foru miese onungo pakabo mengi mi pikirime  obudukoapu ma tere anikanika ineina tombi pembe ye nwo dokusam, ini jizos be mengi ogono nwengi aru mi kpekimari oku nwo ori siki inia balafame  jizos be nwose ini beme, o balafa ma irie ini bime ini ori oki aru mi bie sein, okuma ani kirikiri aru mi mun ini muari poku mi bie some  tomoni ma jizos be dokime 	 anibe ene ba, dapa mi bu isi pekere sime tomonikpo mi orime, na gbori aru kenge mi anianga sime yee  ini nemime na jizos be ma ori aru mi bukulo se obudukoapu ma na soke, okuma ini o koroma some  taibirias bu jin aru bo poku mi bie some, ani nyanabo be miebaka be so siki, tomonikpo mi fituru fi anga mi na kpeki nyo bu  tomonikpo mi bo ori na, jizos be na oria obudukoapu ma na anianga ini bari oforie nwo be siki, ini ari aru ma bukulo se kapaniom mun o dokime  jizos dumo fituru be 	 tomoni ma dapa mi be isi pekere bu jizos be dokibo ori siki ini nwose o beme, yediebo, nde siki i bo mianga la 	 jizos be pekereme, a kokomaye mi duko o piriabe omine i dokiabe aniatibi o fituru fi piki o bi ye mamgba nwo nyana bome nwo be ye gosee, omine a nwengi bugbiripuma firima kain bome nwo be ye goseke  o firinwengi sibia fiye nwo piri ma, ani nakaraka, o firinwengi sime gbaso dumo fiye mi nwo piri  mi fiye mi ani tombo toku be se o piribia yee, aniatibi tamuno dabo be, ori o tonme nwo be elekima seni obu chuasam  jon  	 jizos be ini pekerme, mi ani tamuno be bi na o mie nwo be ye mie, o seni o firima bo be o nwo bereni  	 ini pekereme, che bugbiripumaye i nwo mie be miese wa ori se i berenibia oku cheye i nwo mie be minea opuadapu ma eleogbo bu mana nwo fime, fiafiadiri mi duko bara bu, ‘o sobie bo fituru nwose ini piri se ini fimeu  	 jizos be nwo beme, a kokomaye duko o piriabe, mozizi be se o piri ye mi sobie bo fituruke i da be mi kokoma sobie bo fituru mi nwose o piri yee  aniatibi tamuno be piri fituru mi ani orie sobie korobo se, piki dumo seni tomonikiri mi piri bo bee  	 ini o bara bime, senibo, mi fituru mi se siki mamgba wa piri  	 jizos be nwo duko ini pirime, iri ani dumo fituru bee, i damabo bo goyegoye buru bari inibo tari eke i bereni bo goyegoye inibo puko bari samina eke  mioku, a duko o pirisam, na omine i orisam, okuma o bereni dukuke  i da be seni i piri bo goyegoye i damabobia  ari ngisi i damabo bo nwo desin eke, aniatibi a sobie koro bome i se firima bo be biye nwo miebia erechi, iri bi barake  min i se sein bo be biokue, na o se i piri apumamgba bu a gboribo soni fama ma, okuma na ari inimgba sisemae kuluma ene mibu  aniatibi min i da be bi oku mie na toku be ori se o bereni apu mamgba simegbaso dumo nwo nyana  a piki na fib u ini sisemabia kuluma ene mi bu  jon  	 jizos be pekere se nwose ini beme, o bari ominea ogboku mburumburuma  gboribo soni ineda i damabo eke i se sein bo be barana inibo jinebo i pirika simeogbo, a piki fib u inibo sisemabia kuluma ene mi bu  ikiankoroapu ma gieinme, ‘tamuno be o ye seni tomoni mamgba telimabia u dabo be dukoye na seni o bara ye dawo bo goyegoye i damabome  min mi ani fieke na dabo be orisa boo mie, tamuno be sime nyo bu bo bo be ori kenge mi dabo be orisa yee  a kokomaye duko piriabe bereni bo goyegoye simegbaso dumo nyaname  iri dumo fituru bee  ominea opuadapu ma eleogbo bu mana nwo fime, okuma ini fime  okuma sobie koro bo fituru mi sime bara ani fib o goyegoy fi eke  iri ani sobie bo dumo fitru bee  mi fituru mi fib o sime sime, inibo dumo gbasobia  a seni inibo piribia fituru mi fi ani iya ojumini mie, miese tomonikiri mi dumobia erechi  	 min mi igani na berejinea na inia ogboku nwo deki bome  ani ini jinbojinbo gbela yee nde be bo be oria ojumini se wa piri se wa fibia oku 	 jizos be nwose ini beme, a kokomaye duko o piriabe na o nemikase tombo toku be ojumini mi se fiye mie fi ka piki oria pulo mi buka okuma, o dumo nyana eke ominea bie bu  jon  jon  	 jizos be min mi nwo dukome o kapaniom bie, tekewari mi bie yetelimari ogbo  simegbaso dumo okwein ma 	 oria obudukoapu ma be tonapu min mi naa se nwo beme, mi dieye mi opuma kurome, tubo ineda ani poki be 	 duko o pirika bu jizos be nemime na ini min mi gose mburumburuabe, ani o nwose ini be yee, min mi ani o miese o barasinau aniokuma, o boro nemikase tombo toku be pikiso iwo o sime se bo nyo mi munbia be ye mi ori okuma nde ominea bu ani simebia oku tamuno teme mi ani dumo piriari ye mie, ngisi tomonibo kuro mi ani yebu oforie  a duko o pirisa okweinma ani dumo piri tamuno teme mi okiboari yee  ani soni ominea bu dapu berenike  anibe saki mi ngisi, jizos be bereni ka apu ma ori ini nemime, piki o seni ibafibia bo be na  o piki bari duko ini pirime, min mi a gose nwose o be yee na, i damabobia gboribo so oforie dabo be ani mie sarasarama inibo pirika sime ogbo  jon   	 saimon pita be pekerme, nyanabo, wa so tubo damamun be iri mi sime gbaso dumo piripiri okweinma nyana bo bee  se mioku wa bereni piki nemisam na iri ani tamuno be sime nyo bu bo fiafia bo bee  	jizos be ini pekereme, iri omine oyimapu finji ma now seleka ani soni ominea bu gboribo orue judas be gbolomaye ani o dukoari yee, saimon iskariot ya be  aniatibi judas be, ori oyimapu finji ma be gboriboe nwo be soni, ori mi o seni ibafibia o bee  jizos be na oria owuapuminapu ma na  min mi bo siki, jizos be o galili bie nyonyomume, o bike o judia bie nyonyomun, aniatibi anianga sime ju beretonapu ma o babia bara nwo dokiabe  ikowari alali mi kpekisam, ani jizos be oria owuapuminapu ma nwose o be yee, mianga mi weriso se so judia mun, miese iya obudukoapu ma i nwengiari firima oribia oku  inibo nwengiari firi now boibia gboribo so oforie, ini ibioku se inibo nemi inibo now biabe bebe  i maa ye ma mieabe nwo be siki, ye bebe tomonikiri mi i gbolomaye now nemi  oria owuapuminapu ma soni ini o berenike  jizos be nwose ini beme, iya siki mi ma lake  okuma omine siki goyegoye omine na ibime  tomonikiri mi ani ineda tarake se o werima eke, okuma ani taraka seni i werimame, aniatibi a siki mamgba duko ani piriabe na ania miemieaye ma sime  omine pa alali mi mun  iri mi alali mi a mun eke, aniatibi iya siki mi ma lake  ori oko be se galili bie simeme  jon  jizos be ikowari alali mi bie simeme 	 oria owuapuminapu ma alali mi mun so siki, jizos be soni o mume, ani simeoku simeoku soni, o bupakumake, okuma o boima mume  ju beretonapu ma alali mi bie ini o dokime  ini nwo gbelame, nde ori 	 tomonikpo mi opuma o se miniminima okweinme  dapu nwo beme, ori ibi tomboe  isiapu ma nwo beme, enen,ori obori se tomoni ma chinabe  okuma belema obu bere duko bo oforie, aniatibi ini ju beretonapu ma diki balafamame  	 kalaye lonme, alali mi mun maju gbasi la, ani jizos be somun oputekewari mi bie saki yedie yee  ani opuma ju beretonapu ma bugbiripumame, se ini nwo beme, nde be tombo be miese opuma ye nemi oku, o diridawowari mun ka siki 	 jizos be pekereme, i barakubuye a nwo dieke, okuma tamuno be ani i se firima bo be bara mi ani bo yee  bereni se tamuno be biye miebia bo goyegoye nemibia, a dieari ye mi tamuno be bara bon a, anikanika i barakubu kuro bu a weri okwein etubo  mina kuro bu weri okwein doki bo be, ori o barakubu boma nwo dokiabe  o se sein bo be boma nwo dokiari bo be, o karakarame, iruo o bie oforie  mozizi be oloko mi seni o pirime, ori ani seni o piri ka okuma ominea bie gboribo soni oloko mi dukoye mieke  nde o gose i ba dokiari ye 	 tomonikpo mi pekereme, siteme i bie omie tubo i ba dokiau jon  mesaya be ori 	 jerusalem apu ma be dapu nwo beme, be ani beretonapu ma babia erechi dokiari bo be ori ka diki ori ama ogbo sime okweinabe, se gboribo soni yedujo o punumake ani boro nwo pakaau na ini kokoma nemisam na be bo anga wa nwo nemi warabe  	 jizos be oputekewari mi bie yediari ogbo, o gele puko bu nwo beme, o kokoma i nemi se piki a weri bo anga nwo nemi waraau okuma iri ngeri iya kuro se boke  i se firima bo be, kokomayemieboe, omine o nemike, okum iri o nemime, aniatibi obu a weri bome, ori mi i se firima yee  	 anisiki ini o kumbia bara nwo sokime, okuma gboribo soni bara se o lamake, aniatibi oria siki mi ma lake  okuma tonapu tomonikpo mi bie o bereni se nwo beme, mesaya be bobia siki be bo be miesa bugbiripumayema nengi aye o nwo mie be nyokoruapu ini nwo firima jizos be kune mume 	 farisiapu ma bo tomonikpo mi jizos be gbolomaye bu miniminima maa ye ma okweinari bara mi nwo na siki, ini na tibini agbamieapu ma na da nyokoruapu nwose firimame jizos be kunbia erechi  jizos be nwose ini beme, a kele omine na sime bolomabia, anisiki a so i se firima bo be damamunbia  omine i dokibia, okuma omine i ori eke, aniatibi omine ineda a simebia nyo mi mun eke  jon  jon  dumopiri ideria mengi 	 alali mi be kuluma ene mi se piki kuro tein ene mi, ani ene mi bu jizos be sise chie se gele puko bu nwo beme, mengi puko taribo goyegoye i damabo se bu  fiafiadiri mi duko bara mi bu, ‘i bereni bo goyegoye, ideria mengi inibo kubiemgbolu bu sara pakabobia,u jizos be teme be gbolomaye bu min mi dukome, ani o bereni apu ma nyanabia ye mi  anisiki mi bu teme be ma ini o se tomonikiri firimake, aniatibi jizos be ma o fibu sise mun oria boma mi bie soke  tomoni ma ogboku sime pua mi 	 tomonikp mi bie sime tonapu mi o duko ye mi na se nwo beme, be ani kokoma ikiankorobo bee 	 inia bu dapu nwo beme, mesaya be orie jon   ju beretonapu ma be berenika mi 	 nyokoruapu ma vinpiki mun siki, tibini agbamieapu ma na farisiapu ma na nwo se ini gbelame, nde o gose ori oki boka ye 	 nyokoruapu ma pekereme, jin siki be tombo be okwein oku okwein sa bo oforie 	 farisiapu ma nwose ini gbelame, omine soni ori obori se o chin beretonapu ma bie anikanika farisiapu ma bie o bereni se o nemi boo mi mina tomoni ma mozizi oloko mi ini ani nemike, anigose tamuno worinime sime ini pririme 	 nikodimos ani farisiapu ma be gboriboe, din se jizos be damamun bo be  nwose isiapu ma beme, minea oloko sime bara bu wa ineda berekon tomonibo bara sima eke ma wa o bipi naa ka sime ogbo, piki o mieye nwo doki pakuma bo ka sime ogbo  	 ini o pekereme, iri soni galili bo fiafiadiri mi dawo, ani ibu okorobia na ngisi galili mi bie ikiankorobo pakaboboko  sefi bu ini olo eremenibo ma se ori bobo so mina wari mume, okuma jizos be so olivs tundu mi ogono mume, [ anibe ene ba be ded funfun bu o vinpiki oputekewari mi bie mume  tomoni mamgba kobirima o kelemame, se o kponji sime se saki ye seni ini dieme  oloko dieapu ma na farisiapu ma na ini sefi sime gbori eremenibo nwo kun bome, a miese ari inimgba toroko chie simeme  ini nwose jizos be beme, yediebo, ma eremenibo ma a sefiari ogbo ini a kunme  minea oloko mi bie mozizi be o tonsam na ini oko sime eremenibo nwo gbin ba  mioku, iri nde i duko oku ini min mi dukome se dientu jizos be piribia erechi, miese ini bere se o punumabia bara  okuma jizos be tu se o bara tumgbali se kiri ye gieinme  ini aninyo chie sime bere seni o gbelari ogbo, ori obu chiema se nwose ini beme, ominea bie ma si mie ka bo goyegoye ye inibo tatari dupari mi nwose a gbin  jon  	 a nwo pekereme, gboribo soni oforie, senibo  	ani okuma, ibime, iri soni a berekon i bara simake  so, okuma bari si mie ma ] jizos be tomonike mi be enekubue 	 jizos be pikina okwein farisiapu ma pirime  iri tomonikiri mi be enekub mie, i duko nwengibo goyegoye dumo mi be enekubu nwo nayanbia se inibo ngisi kanakana bie nwengi eke  	 farisiapu ma nwose o beme, mioku iri bara na onyechie ibu piriabe i dukoari ye mi, yebu oforie  jon  ari onyechie ibu pirime, i se firima dabo be piki onyechie i pirime  	 ini o gbelame, i da be ori nde anga omi 	jizos be nwose inik pekereme, omine i nemike i da be so o piki o nemike  omine i nemi okuma, o piki i da be so nemibia  	 jizos be min mi mgba nwo dukome ori oputekewari mi bie yedieari ogbo, ini diepiriaye igbema koroma koroma bie mi bu  se o kun gboribo so oforie, aniatibi oria siki mi ma lake  omine ineda a muari nyo mi nwo mun eke 	 jizos be piki nwose ini beme, a sobia omine i dokibia, okuma omine ominea si ma bie sime fibia  omine ineda a muari nyo mi mun eke  	 ani ju beretonapu ma nwo be yee, o nwo beme, wa ineda o muari nyo mi nwo mun eke  min mi ani fieau na ori obu babia 	 jizos be pekereme, omine mi chukuju mi o weri pakabo yee, okuma iri ogonoju mi a weribo yee  omine mi tomonikiri mi bie mi o weribo yee, okuma iri a mi tomonikiri bie weri boke  min mi gose mi a duko o piriariyee na omine ominea si ma bie sime fibia, ‘iri ani irie,u nwo be ye mi o nwo berenike bebe, ominea si ma bie mi o sime fibia yee  jon  	 ini kainboke, na o dabo be gbolomaye nwo duko ini piriabe  ani jizo be nwose ini be yee, o tombo toku be nwo deki chiemabia siki, mi o nemibia yee na ‘iri ani irieu anisiki mi o nemibia ye na iri i barakubu bu mie ye oforie, okuma dabo be se i die ye kenge mi a dukoari yee  i se firima bo be piki iri na omie na ori ibu barasin se ari ngeri simeke, aniatibi a siki mamgba o bubeleye miemieme  	 jizos be dukoari ye ma nwo na tonapu o berenime  furoawo na omoni na 	 ani jizos be nwose o bereni juapu ma beyee, omine a dieari ye ma mieme nwo bebe omine kokoma iya obudukoapue  o kokomaye mi nwo nemibia, se kokomaye mi miese omine ngeri ominea bu ma nyanabia  	 ini nwo pekereme, mine ebraham furo bie awoe, wa omoni so pirisa bo ma oforie  cheye ani okuma i nwo fieau, nwo be na, ‘omine obu nyanabiau jon  	 ini o pekereme, minea da ani ebraham bee  	jizos be ini pekereme, omine nemikase kokoma ebraham awoe nwo be okuma, o nwengi firi ma mgbokuo nwo nwengisam  a bebema miesa ye mamgba ani tamuno be bipi a naasa kokomaye mi nwo duko o piri, ani soni omine i ba dokiabe  ebraham be o nwo sime ye nwo mieke ominea da be mieye mi o mieari yee  	ini nwo pekereme, tamuno be na minabu na kenge mi wa nyana dabo bee, mine ani oria kokoma awo mae  	 jizos be nwose ini beme, tamuno be nemikase kokoma ominea dae nwo be okuma, omine i belemabia, aniatibi tamuno be bu a weri bome, se mioku a mianga omie  iri ngeri iya kuro bu boke, okuma ori mi i se firima yee  nde o gose a duko ye nwo kainbo ka ye aniatibi omine ineda inema a se bo oku mi nwo pokike  omine ominea da oru be awoe, o biabe omine ominea da be biariaye ma nwo duko nwengi  saki mi ngisi ori mini boe, o kokomaye mi ju nwo sosoke, aniatibi kokomaye o bie oforie  ori iruo konari siki ori na sopakaye, mi o mieari yee, aniatibi ori iruo boe, piki iruo mamgba be daboe  okuma a kokomay mi nwo dukome, ani mi miese omine i bereni ka yee  ominea bu tubo gboribo ineda duko be na iri a siye miesam a nemikase kokomaye mi nwo duko okuma, nde ani okuma o gose bereni ka ye tamuno be bu weri bo bo be, tamuno be okwein ma pokipokime, omine ani simeokusimeoku soni o tamuno be bu boke, min, mi miese o poki duku eka yee  jon  jon  jizos be na ebraham be na 	 ini jizos be gbelame, wa karakaraye duko ka nwo be na iri sameria boe, na siteme piki i bie omie 	 jizos be pekereme, siteme i bie oforie  ari i da be osime, okuma omine i osike  ari osi doki ibu pirike  ani dokiari gboribo omie, o piki i ju so se berekonabe  a kokomaye duko o piriabe iya dieye mi miebo goyegoye ngisi inibo fi eke  	 ini nwose o beme, mioku mi wa kokoma nemi yee na siteme i bie omie ebraham be o fime, ikiankoroapu ma piki fime, aniso iri nwo beme, na iya dieye mi miebo goyegoye inibo ngisi fi eke  minea da ebraham be o fime i okika na i opusotein ebraham be nengime i oko oki ikiankoroapu ma ini fime  i koroma bara iri tubo 	 jizos be pekereme, a nemikase osi se ibu piri nwo bi okuma, i barakubu osi mi, ani papaya nwo sobia  i da be mi osi se i piriari yee – o be na ominea tamunoe nwo be gbori bo be  ma omine o nemike iri ari o nemime  a nemikase be na iri o nemike nwo be okuma, ari o juo iruo konbo nwo sobia, okuma ari o nemime, a piki oria okweinma duko ye nwo mieme  ominea da ebraham be o biebeleme na ori iya bo siki mi nwo oribia ori ani ori se biebeleme  	 ini nwose o beme, kura mesioyi finji kenge soni ma i lake – okuma ebraham be re mi i orisa yee 	 jizos be pekereme, a kokomaye duko o piriabe, na ma ini ebraham be yi ka siki ngisi, ‘ari omieu  jon   jizos be ini torumgbolupun bu yi owubo gwome jizos be nwengima muari ogbo, o torumgbolupun bu ye gbori owubo nwo orime  oria obukukoapu ma o gbelame, yediebo, tubo mie sib u ini torumgbolupun bu be owubo be yi oria si muno anikanika o yiapu ma be si 	 jizos be pekereme, oria torumgbolupun mi ani oria sin a mie gboloma nyanake, piki o yiapu ma si soni o torumgbolu ma punmake  okuma o torumgbolu ma punme, miese tamuno kuro mi obu ania firi nwo nwengibia barae  ani pa enekaka bu omie nwo be siki, wa i se firima bo be firi mi nwo nwengibia, din boabe gboribo so ineda firinwengi eka siki  a tomonikiri simeari siki, iri tomonikiri mi be enekubue  	 jizos be min mi nwo duko so siki, o fula se kiri sarame, ani se abain mi na wolomame se ani seni tombo be torumgbolu ma abakalame se nwose o beme, mun sailoam dapa mibie i toru sikiri  mi ere mi fie aye firima  ani tombo be mun yee, o toru sikiri, se ye ori bu vinpiki so yee  	 anisiki ori na kpekima angaapu ma na borosa siki o ye omgbomgbo bara bo be ori ka 	 daba nwo beme, ori bo be orie, okuma isiapu ma nwo beme, enen, orike o papa ori na kikiname  	ani tombo be beyee, iri tombo bee  	 ini o gbelame, nde i torumgbolu ma miese finji oku jon  	 ini nwo gbelame, nde ori 	o nwo pekereme, a nemike  farisiapu ma mi nweni gwo mi tibi nwo nemi dokime 	 anisiki ini borosa siki torumgbolupun bo be nwo oki mun farisiapu ma pirime  jizos be abain kpo se nweni bo be torumgbolu ma finji ene mi inyosara enee  farisiapu ma anisiki piki torumgbolu finji bo be gbelame, o miese o torumgbolu finji oku mi  o duko ini pirime, ori abain se i torumgbolu ma abakalame anieso, ari i toru sikirime, se mioku a yeorisam  	 farisiapu ma be dapu nwo beme, min mi nwo mie bo be tamuno bu bo boke, aniatibi ori inyosara ene be oloko mi kokoke  	ani simeoku soni, isiapu ma nwo beme, nde siye miebo ineda nwo sime bugbiripuma elekima nwo miebia oku se pua inia ogboku pakabome  	 ani farisiapu ma piki kpoto nweni bo be gbela yee, i nwo beme, na ori mi i torumgbolu ma finji yee – ibime, nde o gbolomaye bu i dukoari ye 	tombo be nwo pekereme, ori ikiankoroboe  jon  	 o yiapu ma pkereme, wa nemime na ori minea tokue wa piki nemine na torumgbolupun bu wa o yime  okuma o miese o mioku bara werima yeoriari oku wa nemike o torumgbolu ma finji bo soni wa piki nemike  omine o gbela ori ogu lasam, ori ineda barana pekerebia o yiapu ma min mi nwo dukome, aniatibi ini ju beretonapu ma dikibalafame, ani bipiogbo borosa apu ma na o bereni se be na ori mesaya bee nwo be bo goyegoye ini inibo depakumabia tekewari mi bie  ani mi o yiapu ma gose be yee, na ori ogu lasam omine o gbela 	 ini mama siki karama torumgbolupun bu ini ye bo be chin se nwose o beme, tamuno be toroko bereni na i kokomaye dukobia wa nemime na be nwo i gwo bo be simieboe  	 nwenibo be nwo pekereme, ori simieboo simiebo kao a nemike  iri nemi gboriye ani i torumgbolupun simeme, se mioku a yeoriabe  		 ini o gbelame, nde o se i mie oku nde iya torumgbolupun obi mi o nwo gwo oku 	 o pekereme, a duko o piri borosam aniso o poki sukuke  nde o gose piki ani na dokiari ye obiasi, omine soni oria obudukoabu so nwo biabe 	 ini fula se o piri se nwo beme, iri ani ori bo be obudukoboe, okuma mine ani mozizi obudukoapue  wa nemime na tamuno be okwein mozizi be pirime ori bo be okuma, o bo anga soni wa nemike 	 tombo be perekeme, min ye mi kiri ye so bara diki o bo anga o nemike, okuma ori i torumgbolu ma finjime wa nemime na tamuno be o simieapu naanaake okuma kokoma ori osi se o bi ye mie apu ma ori ini naanaame  jon  jon  be bo be tamuno bu weri bo ka okuma ori ineda gboriye so mie eke  	 ini pekereme, iri jokuma si bie ini yi piki dikidiki pakumabo boe – iri re ye se wa die dokiau ani ini tekewari mi bie bo depakuma yee  temeanga be torumgbolupun 	 jizos be pakaye mi naa siki, o nweni bo be dokime, o bo ori ori siki o nwose nweni bo be gbelame, tombo toku be i o bereni 	 nweni bo be pekereme, senibo, duko okom ori tubo, miese ari o berenibia bara 	 jizos be nwose o beme, i ori ori borosam, ori mi mioku iri na okweinari bo bee  	 nwenibo be nwo beme, a berenime, nyanabo se jizos be toroko kpereki korome  	 jizos be nwo beme, a bo mi tomonikiri berekone bome, miese torumgbolupunapu ma yeoribia bara, yeori apu ma ye ori eka bara  	 ori na anianga sime farisiapu ma be dapu ori okwein ye mi nwo naa se o gbelame, kokoma bu i beke na mine soni, minea torumgbolu ma punme 	 jizos be pekereme, ominea torumgbolu ma nemikase punme nwo be okuma, bere mgboku ominea barasi eke, okuma o nyo orime o nwo be siki, ani mi fieabe na o pa berebarasi bie omie  jon   jizos be nwo beme, a kokomaye dujo o piriabe na boko mi bu weri anana ma simeari nyo soka, se jin nyo bu weri tanji so bo be, ori furuboe, piki angarafiboe  boko mi bu weri so bo be ori mi ananadikidikibo bee  odoboko koru bo be boko mi finji o piri me, ori ere se oria anana ma chin siki, ari o puko naame, se ori aria toroko isun pakame  ori ari oki pakumabo siki, ori aria toroko isunme se anana ma o dukome, aniatibi ari o puko nemime  ari jinbo duko eke aninakaraka, ari inibo diki mangibia, aniatibi ari inibo puko nemike  	 jizos be mi kabo mi kon ini pirime, okuma o duko ini piriari ye mi ini kainboke  jizos ibi ananadikidikibo be 	 ani jizos be pikina nwo be yee  kokomaye a nwo duko o piriabe iri ani anana ma be boko mie  ma a bo ka se tatari bo apu mamgba furuapu na angarafiapu nae, okuma anana ma ari ini pokike  iri ani boko mie  i bu boro bie so bo goyegoye inibo duaboroma nyanabia o so bo se piki pakabia, se fifiye nwo doki oribia  furubo be furu kenge mi o gose bo yee, ban a, yesima na  iri a bome miese o dumo nyanabia bara – dumo mi anibe beinwatawata bu  	 iri ibi ananadikidikibo bee, ani bereni se fi anana ma piribia bo be  ini okobo be, ori ananadikidikibo, ori piki anana ma nyanake, o piriobiri boari oku nwo ori siki, ori anana ma weriso se mangi some anigose piriobiri be anana ma kun se ari galagalamame  ini okobo be o mangi some, aniatibi ori, ini ori okome, o piki anana ma abalake  iri ani ibi ananadikidikibo bee  dabo be nwo i nemi, iri soni nwo dabo be nemi bara mi, ani gbori bara mi a nwose iya anana ma nemime iya anana ma piki oko se i nemime  a piki bime a fi ari piri  sime i piri jin anana piki omie, mi anana ogbo mi bie oforika ye  a piki ari soni okibobia ari i puko pokibia, ari piki bo gbori anana ogbo nwo, so bia se gbori anana dikidikibo ari dikidikibia  jon  	 pua piki juapu ma ogboku pakabome ma okwein ma gose  tonapu inia bie nwo beabe, siteme o bie omie o nomuabe nde o gose o pokiari ye 	 okuma isiapu ma nwo beabe, siteme bie bu simebo ineda be bo be okweinari bara mi se okwein eke nde siteme ineda torumgbolupunapu torumgbolu ma nwo finjibia oku ini jizos be sikime jon  jon  	 anisiki tomoni ma pikina mgbele deki ὸ gbinbia erechi dokim  jizos be nwose ini beme, dabo be se i piri nwengi nwo be tona ibia firi ominea ogboku a nwo nwengisam, firima bu nde ye gose omine mgbele se i gbine tonau 	 ini piki ὸ pekereme, wa ibia firi gose mgbele se i gbine tonke, okuma i weri tamuno be woloari bara mi gosee iri tomoniboe, okuma ibu i nwose tamuno mieabe 	 jizos be pekereme, ominea oloko bie giein warabe na tamuno be nwo beme, ‘omine tamunoeu  wa nemime na fiafiadiri mi duko ye mi kokomaye sogbasome se tamuno be tamuno nwose ini chinme, ini oria oku mi se firima apu ma  iri okuma, dabo be i sele se i se tomonikiri mi firimame  nde aniokuma, omine ineda bebia oku na a tamuno be wolome, aniatibi a nwo beme, iri tamuno tokue aniokuma omine i bereni ma, a nemikase i da be firima nwo nwengike bebe  omine i berenike nwo be soni, iya firima o nwo bereni miese ani obu okorobia bara na dabo be ori i bie omie, iri so piki dabo be bie omie  	 ini piki jin siki se o kun dokime, okuma ori inia bara pelema some  	 jizos be vinpiki jodan toru mi saba jon be mengi se nweni sara sime nyo mi mume, se aninyo simeme  tonapu o damabome, ini nwo beme, jon be o bugbiripuma firi nwengike, okuma o be tomonibo be bu duko ye goyegoye kokomayee  se aninyo tonapu o berenime  jon   lazuros be fi mi  betani bie anga sime gbori owubo, lazuros nwo chinbo, obime  betani mi ani meri ma na numburaro mata ma na anga ama mie   ma meri ma ani yela kunu olo se jizos be buo ma bu sara se a tibinime se ari gurosin bo mae, numbireowu lazuros be mi obi yee  eremeni minapu ma oku seni jizos be firimame nyanabo, ibu yela ikiabo be ori obiabe  	 jizos be ani na siki o nwo beme, min obi mi be kuluma mi ani lazuros be fi nwo so eke min mi gose pakaye ani boma okibo tamuno be piribia erechie, tamuno toku be piki ania bu boro boma nyanabia  	 jizos be o mata ma na numburaro ma na piki lazuros be na nwo belemame  lazuros be obiabe nwo be bere bo o la siki, o sime nyo mi bu mama eni o now gbnama simeme  mi anisiki o nwose obudukoapu ma be yee, o ye wa vinpiki judia mun  	 obudukoapu ma pekere, yediebo ma bo laka siki bu juapu ma mgbele se i gbine tonme i piki vinpiki aninyo mune tonau jon  	 obudukoapu ma pekereme, nyanabo, o nemikase monoabe bebe obu ibibia  	 okuma jizos be fiaye ani lazuros be o fisam, okuma ini nwo koromame na jokuma mono bere o nwo dukome  ani jizos be belema duko ini piriyee na, lazuros be o fisam, okuma ominea tibi gose i biebeleme na ari ori na oforie, miese o berenibia bara  ye wa o damamun  	 tomas ini main paliaawo se chin bo be nwose ojuo obudukoapu ma beme, ye mine mgba yediebo be na mun, se wa obu so se ori na fibia bara jizos be ani fibusise mi na dumo mi nae 	 jizos be bo nyo mi lasiki, o dokibo orime na ini lazuros be dipi ineina din borosam  betani bu oki mun jerusalem la kalaye kenge konme ani mama tombi la, se tona juapu mata ma na meri ma na nwo damabome inia kubie kuromabia erechi inia numbireowu be kon fi mi bu  	 mata ma naame na jizos be o boabe nwo be siki, a paka mun ori na iriae mume, okuma meri ma wari bie a smeme  mata ma nwose jizos be beme, nyanabo, i nemikase mianga simeme nwo be okuma mgboku i mbire be o fi eke okuma a berenime na mioku so tamuno be i o bara bi ye goyegoye o se i piribia  	 jizos be nwose a beme, iri mi fibusise mi na dumo mi nae  i bereni bo goyegoye inibo dumo bia, inibo fime nwo be soni, se dumo sime se i bereni bo goyegoye ngisi inibo bari fi eke  min mi i bereni jon  jizos be owume 	 mata ma min mi okwein so siki, a vinpiki mun numburaro meri ma chinme, boima bu  a nwo duko a pirime, yediebo be o mianga omie, ori i gbelabe  meri ma min mi na siki, a be sise se mun ori na iriame   jizos be ma o bo iwoama mi la ke, o pa piki mata ma bo ori na iria nyo mi bu omie meri ma na wari bie sime a kubie kuroma sime a pu ma a dukome, ini a sise se jua pakari oku ori siki, ini nwo chinme na a mun idupu mianga siki sime owue muabe  	 meri ma mun jizos be sime nyo mi la se ori ori kirikiri, ari o buo chuku biki korome  se nwo beme, nyanabo, i nemikase mianga simeme nwo be okuma mgboku i mbire be o fi eke 	 jizos be ari owuari oku mi nwo orime, o piki ari na sime apu ma konari owu ma so nwo orime, o piki ari na sime apu ma konari owu ma so nwo ori siki ani opuma obu la me, se piki o tibifoinmame  ori ini gbelame, nde nyo omine o dipi 	ini nwose o pekereme, bo diki nyanabo  	 jizos be ori owume  ani tomoni ma nwo be yee, ori o belema la oku diki 	 inia bu dapu nwo beme, o torumgbolupun bo be torumgboluma nwo finjime, o mie ka ori ineda lazuros be dua eka fi bu o lazuros be sisemame jon  	 jizos be nwose ini beme, o dupari mi dekisin mata ma, fi bo be numburaro ma, pekereme, nyanabo ani sibara se furubia  ini o dipi ineina din lasam 	 jizos be nwose a beme, a duko i pirika na i nemikase berenime bebe i tamuno be boma nwo oribia ini dupari mi nwo dekisinme  jizos be ogono diki, se nwo beme, dabo, a miebaka se i beme na i i naasam  a nemime na i siki mamgba i naanaame, okuma mianga sime apu ma gose mi a min mi duko yee, miese ini berenibia bara na, iri i se firimame  o min mi duko so siki, o gele puko bu olokume, lazuros, pakabo fi bo be sise pakabome, ala birima bite ma o bara ma na o buo ma na finame, bite piki o toru fina kelemame  jizos be nwose ini beme, omine o fima se o so  berebiya jizos be piri mi matio   mak   luk   	 bo meri ma lae bo tona tomoni jizos be mie ye mi orime, se o berenime  okuma inia bu dapu vinpiki farisiapu ma damamun se jizos be mieye mi duko ini pirime  ani farisiapu ma na tibini agbamieapu ma na mun berechiri mi na iria se nwo be yee, nde wa mie biaoku be tombo be nwengiari bugbiripuma firima diki wa nemikase obu barasin se o mi bara mi mie ma muabe nwo bebe, tomonibo goyegoye o berenibia se rom beretonapu ma ini bo minea oputekewari mi bun a piki minea se mi bun a kurokon, se ari famabia inia bu gboribo, kayafas ani ori eree, ori ani, ani kura mi bu gele agbamiebo, bee, o nwo beme, omine nde nde sime oboriapu o nemi ka na ominea bu ani ibiteinme, gboribo fi tomoni mamgba piri mi, bebe se mi mgba fa nakaraka kokomaye bu o kon okwein mi, o barakubu okwein o nwo konke aninakaraka ani kura mi bie gele agbamiebo bara bu ori ikiankoroabe, na jizos be o fi juapu ma piribia, pki ini kengeke, okuma galagala sime tamuno be awo mamgba o nwo kobirima gboriye miebia  jon  – 	 sababoro alali mi be siki mi kpekisam tonapu ama mibie paka so jerusalem mume, mun bu mie fiafiama mie mieye nwo miebia erechi alili mi ma laka sime ogbo  ini jizos be nwo doki simeme, se ini oputekewari mi bie kobirima siki ini jinbojinbo gbelame, cheye o nwo koromau pikipikiye oforie alali mi o bo eke, o bo be tibini agbamieapu ma na farisiapu ma na tonsam na jizos be sime nyo nemibonemibo inibo gbarimaka bara bu ani duko, miese ini ineda o kunbia bara  betani bie olo se jizos be bu sara mi matio   mak   jon  	 okuma jizos be nwo beme, omine a weriso ye a nyana ye mi a nwose weri iya dipi ene mi koru  igweinapu ma siki mamgba ini omine na omie, okuma iri ma a siki mamgba omine na sime eke  biya lazuros be piri si bere 	 juapu ma bu baka apu naame na jizos be betani bie ori omie, ani ini aninyo mun yee, jizos be oribia ye kengeke, okuma lazuros o fi bu sisema bo be oribia ye gose  ani tibini agbamieapu ma berebia yee miese ini lazuros be so nwo babia bara, aniatibi o tibi gose tona juapu ini koroma so se jizos be nwo bereniabe  omubaraibi bara se jerusalem so mi matio   mak   luk   	 	 anibe ene ba sababoro alali mi gose bo opu tomonikpo mi mgba naame na jizos be o jerusalem boabe  ani ini koro bara ma nwo olo pakamun ori na iriae mun yee, oloku se nwo beabe, o tamuno be tokoni tamuno be o belema nwo nyanabo be ere bu bo bo be tamuno be izrel amanyanabo be belema jon  	 balafa ma, zaiyon opuama 	iya amanyanbo be o bosam, 	ayamburama asun ogono o sime se boabe 	 anisiki oria obudukoapu ma nin mi ini kainboke okuma ini jizos be sisema mun boma bie so siki, mi ini se biekoroma ye na fiafiadiri mi obu min mi gbolomaye nwo dukome, na ini piki ani mie o pirisam  	 jizos be idupu bie lazuros be fib u nwo chin sisema siki bu kiri sime apu ma, pakaye mi duko wasamame  ani gose mi tomonikpo mi mun ori na iria yee – aniatibi ini naame na o nwo sime bugbiripumaye miesam  farisiapu ma nwose jinbojinbo beme, omine orisam na ngisi minea bara so anga bari oforie diki, bebe tomonikiri mi mgba o duko nwengiabe tona grikapu jizos be dokime 	 da grikapu mun jerusalem bie tamunro tekee mun apu ma bie omie, ani alali siki mibu  ini filip be damabome, galili bie sime betsaida bu bo boe se nwu beme, senibo wa jizos be ori bime  jon  jizos be oria fi mi gboloma bere nwo dukome 	 i kubiemgbolu mioku i bu fukamasam – se a che duko be a nwo bebia muno, ‘dabo, bereni ma mi siki mi bo i ogono gbanau okuma ani mi a gose bo yee – mi torusiori siki mi bie tolu borobia erechi  dabo, boma okibo iya ere piri 	anisiki puko sobie bu nwo beme, ari ani boma borosam, a piki ani bomabia  	 aninyo chie sime tomonikpo mi puko mi naa siki inia bu dapu nwo beme, soalagba fieme, anisiki dapu piki nwo beme, enjelbo okwein o pirime 	 okuma jizos be nwose ini beme, i gose mi puko mi okweinke, okuma omine gosee  mioku ani berekon tomonikiri mi piribia siki mie miokumi ini bereton tomonikiri mi piriari bo be nwo suma gbinbia siki mie  ini mi sekiri i deki chiemabia siki, a tomoni mamgba nwo jine i bu piribia   min mi o nwo dukome se o konbia fi bara mi die pakuma gose  	 tomonikpo mi piki o pekereme, be na, minea oloko mi nwo dukome na mesaya be o dumo gbamasobia  nde ani okuma, i ineda nwo bebia oku na ini tombo toku be nwo deki chiemabia be tombo toku be tubo 	 jizos be pekereme, enekubu mi ani kele ominea ogboku simebia  omine ominea ateli bie simema mun, omine enekubu mi nwo nyana warasiki, miese kanakana mi bo o gbein eka bara aniatibi kanakana bie nwengiari bo o muari nyo o nemike  anierechi omine enekubu mi bereni omine ani nyana warasiki, miese omine enekubu tomoni nwo sobia bara  tomoni ma be bereninyanaka mi 	jizos be min mi duko so siki, ori inia bu sikima se obu biome  ori inia torukubu bu maa bugbiripuma ye ma miesam nwo be soni, ini o berenike, miese aizaya ikiankorobo be duko ye mi bo kokomaye sobia bara na 	nyanabo, tubo wa duko oku mi bereni 	nyanabo be oria kuro mi o se tubo die 	 min mi gose ini ineda berenike, aniatibi aizaya be pikina nwo beme, tamuno be inia torumgbolu ma punmame piki inia kubiema gbeinsam, miese inia torumgboluma ye ori eka bara, se ini vinpiki i damabo eke, tamuno be nwo beme, bofia ari ini gwo  	 aizaya be min mi nwo dukome, aniatibi o jizos be boma mi orime se o gbolomaye nwo dukome  	 ani soni, tona ju beretonapu jizos be berenime okuma farisiapu ma gose ini belema ani gbolomaye dukoke, miese ini tekewari mi bie ini depakuma eka bara  ini tomoni belema oki ye nwo belematein tamuno be belema oki ye nwo nengime  jizos okwein ma be berekon mi 	 jizos be gele puko bu nwo beme, i bereni bo goyegoye iri kenge nwo berenike, okuma piki i seni firima bo be be, nwo berenime  i ori bo goyegoye, piki i se firima bo be nwo orime  enekubu bara a nwose tomonikiri mi bie bosam, miese i bereni bo bereni bo kanakana bie sime eka bara  iya oku naa se ani dukoye miekabo goyegoye a berekon inibo piri eke  a bo berekon tomonikiri mi pirie boke, okuma ani duaboromabia erechie  i siki se iya oku mi oki ka bo goyegoye, berekon inibo piribia gboribo a nwo nyaname  a kon sa okweinma inibo berekonbo nwo sobia kuluma ene mi bu min mi kokomayee, aniatibi iya kuro bu a weri okweinke, i se firima dabo be a dukobia ye na a konbia okweinma na nwo ton i pirisam  a piki nemime na oria oloko mi simegbaso dumo okibobia  ani okuma a duko ye mi, ani dabo be i be na a duko nwo be ye mie  jizos be oria obudukoapu ma buo ma sikirime sababoro alali mi obu ene mi mioku ani bo nwo lame  jizos be nemisam na o tomonikiri mi koroma so se dabo be damamunbia siki mi lasam  o siki mamgba tomonikiri sime oria tomoni ma nwo belema belemame, o piki ini belema mun kuluma mi lame  	 jizos be na oria obudukoapu ma na saso fiye bu simeme  oru be jizos be se ibafibia koroma nwose judas, saimon iskariot ya be kubie chuame  jizos be o nemime na dabo be o beinma kuro seni o pirisam o nemime na tamuno be bu o bome, o piki so tamuno be nwo damamuabe  ani jizos be debul bu sise yee, oria ogono gbana buchuaye mi sin, se businikpo se o biri kun yee  se o mengi se pani bie sara, se saki obudukoapu ma buo ma sikirime, se o se birikun businikpo mi seni inia buo ma sinme  o bo saimon pita be la siki, o nwose jizos be beme, nyanabo, i i buo ma sikiri be 	 jizos be o pekerme, a mieari ye mi mioku ma i nemike, okuma obuko i nemibia  	 pita be gainma dukome, i ngisi i buoma sikiribia siki oforie 	 saimon pita be pekereme, nyanabo, i buo ma kenge aniokuma nwo sikiri ma i barama na i tibi na nwose chua sikiri 	 jizos be nwo beme, mengi birisa bo goyegoye inibo gbotubara fiafiasam, inibo bari jin mengi biri eke, buo sikiri sikima okuma  o mine mgba o fiafiasamomine mgba, gboribo sikima okuma   jizos be o se ibafibia bo nwo nemi borosam ani mi o gose nwo be yee, omine mgba o fiafiasam, gboribo sikima okuma  	 jizos be inia buo ma sikiri so siki,ori oria ogono gbana buchuaye mi piki nwo chuame, se vinpiki debul bu o sime nyo nwo mume  o gbelame, ari obu mioku mie ye mi o kainbo yediebo na nyanabo na o nwose i chinme, ani piki karakarame omine oko se i chin, aniatibi ani a so yee  iri omine nyanaboe, piki ominea yedieboe, a piki mioku ominea buo ma nwo sikirisam  aniokuma, omine so o jinbojinbo buo sikiri  dikida biaye a nwo mie o diesam, miese a mie o piri bara mi o nwo miebia bara  a kokomaye duko o piriabe duba inibo nyanabo nengi omonibo oforie, okunwengibo duba inibo se firima bo nengi eke  mioku o kokomaye mi nemisam, ominea biebele labia oku diki, o nemikase ani seni miemieye bu chubia okuma 	 o mine mgba gbolomaye a nwo dukoke a sele okisapu ma a nwo nemi warabe  okuma fiafiadiri mi kokomaye pa nwo sobia, mi bara mi nwo sobia, mi bara mi nwo be ye mi, na ‘iri na iya fiye dia fib o be vinpiki iri na tuburume u a min mi nwo duko o piriabe ma ani pakaka simeogbo, miese anibo pakabia siki, o berenibia bara, na ‘iri ani irieu a kokomaye duko o piriabe a se firima bo okibo goyegoye, pikina i okime, piki i oki bo goyegoye, piki i se firima bo be nwo okime  jizos be ini o se ibafibia ikian nwo korome matio   mak   luk    	 jizos be min mi nwo duko so siki ani bakama o bufukamame, se o belema dukome, a kokomaye duko o piriabe ominea bu gboribo i se ibafie muabe  	 obudukoapu ma jinbojinbo dikime, ani bakama inia bubalablamame se nwo be na o tubo bu mi bere mi dukoau  obudukoapu ma be gboribo, jizos be belema bo be, jizos be angasiki sime warabe  saimon pita be o fonfuma se nwo beme, o bere dukoari bo be nwose o gbela  	 ani ori obudukobo be jizos be kpekima se o gbela yee, ori bo be tubo, nyanabo 	 jizos be pekereme, a fituru pekere mi se odu mi bie su, se ani se piribia bo be ani ori bo bee  ani o fituru pekere mi oki, se ani se su, se ani seni judas be nwo piri yee, ani saimon iskariot ya be  judas be fituru mi oki kirikiri, oru be o bie some  jizos be nwose o beme, fikiri i miebia ye mi nwo mie debul bu sime apu ma bu gboribo soni jizos be gose min mi se o be ye nemike  judas be nwo igbiki akpa mi olo warasiki, obudukoapu ma be dapu nwo koromame na jizos be ori o beabe na o mun alali mi bie, inia bupalimaye nwo fe, anikanika o mun ye se die igweinapu ma nwo piri  	 judas be fituru mi oki se kirikiri pakasome  ani siki ene dinsam  iwo oloko mi 	 judas be paka siki, jizos be nwo beme, mioku tombo tokube boma mi ani bele pakasam mioku tamuno boma mi ani obu boro bele pakasam  se tamuno boma mi nemikase obu boro bele pakasam bebe, ani okuma tamuno be barana tombo toku be boma mi nwo diebelemabia o bie bu, o piki mi gbori siki mi bu oko miebia  iya awo, ari omine na bari sime opuma boloma eke, omine i dokibia a duko ju beretonapu ma piri ye mi, mioku a nwo duko o piribia, ‘omine ineda a muari nyo mi nwo mun eke u iwo oloko mioku a nwo seni o piriabe o jinbojinbo belema  a nwo o belema bara mi, ani omine soni jinbojinbo belemabia okue  o boro nemikase belema nyana jinbojinbo pirime bebe, anisiki nweni mgba nemibia na omine iya obudukoapue  jizos be pita be o pikibia ikian nwo korome matio   mak   luk   	 saimon pita be nwose o gbelame, nyanabo, nde nyo i nwo muau 	jizos be pekereme, i ineda mioku i duko a muari nyo mi nwo mun eke, okuma obuko i i dukobia  	 pita be nwo gbelame, nyanabo, nde a gose mioku ineda i duko eka ye a bukarakaramame fi i piri 	 jizos be pekereme, i kokoma fi i piribia erechi bukarakarama waraau a kokomaye duko i piriabe na oboko ma painka sime ogbo terea siki bu i nwo bebia na i i nemike  jizos be ani mun dabo be labia ateli mie  jizos be nwose ini beme, o bubalabala nyana ma, o kubie piki lokoma  o tamuno be bereni o piki iri so bereni  tona bie i da wari mi bie omie, a mun nyo karakarama o pirie muabe  min mi mgboku a duko o piri eke, ani nemikase oko paka eka okuma  se a somun nyo karakarama o piri so siki, a vinpikibo omine oki ibu piribia, miese a sime anga o simebia bara  a muari nyo mi be ateli mi o nemime  	 tomas be nwose o beme, nyanabo, i muari nyo mi wa nemike nde wa ineda mun anianga labia ateli mi nwo nemibia oku 	 jizos be o pekereme, iri ani ateli mie, kokomaye mie, piki dumo mie ibu boro ka se mun dabo be labia boo forie  mioku o nwo i nemisa siki, o piki i da be so nemibia, se mioku oki toroko mun o kokoma o nemisam o piki ori orisam  	 filip be nwose o beme, nyanabo, dabo be se wa die min mi ani wa bi ye mamgbae  	 jizos be pekereme, bolo siki a nwose omine mgba na simesam ani soni ma i pa i nemika, filip i ori sa bo goyegoye, dabo be orisam  nde ani okuma, i gose nwo be ye, ‘dabo be se wa dieu filip, i bereni ka, na iri a dabo be bie omie, dabo be piki na i bie omie be ye mi jizos be nwose oria obudukoapu ma beme, a kon o pirisa okwein ma, i barakubu okweinke  i bie sime dabo be mi oria firima nwengiari yee  bereni a nwo be siki na a dabo be bie omie dabo be piki i bie omie  anike bebe a nwengiari firima gose bereni  a kokomaye duko o piriabe i bereni bo goyegoye a nwengiari firima nwo nwengiabia – iin, o piki duba ari nengi aye soni nwo nwengibia, aniatibi a so dabo be damauabe  a piki omine iya ere bu boro se bi ye goyegoye nwo miebia, miese dabo be boma mi toku be bu boro belepakabia bara  iya ere bu o nemikase ye bime bebe, a mie o piribia  fiafia teme be bobia nwo be yebereni bipi 	 omine i belemame bebe, omine iya oloko ma kokobia  a dabo be bara bibia, se o jin barachuabo nw seni o firimabia, ani omine nasime gbasobia bo be  ori ani, ani tamuno be bu karakaraye mi nwo diebelemari bo be  tomonikiri mi ineda ori okieke, aniatibi ani ineda ori ori anikanika o nemi eke  okuma omine o nemie aniatibi ori omine na omie piki ominea bie angame  	 a sobia siki, a papa o weriso eke a piki vinpiki o damabobia  boka kala siki bu tomonikiri mi bari ngisi i ori eke, okuma omine i oribia aniatibi a dumo warabe, omine soni piki dumobia  ani ene mi bo siki, o nemibia na ari i da be bie omie, se omine so piki i bie omie, iri soni piki ominea bie simeoku mi  	 iya oloko ma oki bo goyegoye piki ari duko ye miebomiebo, ori mi i belema bo bee  i da be inibo belemabia, nwo i belema bo goyegoye iri soni inibo belema se ibu diebelema inibo piribia  	 judas judas iskariot be orike nwo beme, nyanabo, nde ani mi ineda miebia oku na ibu diebelema wa piribia, okuma tomonikiri mike 	 jizos be o pekereme, i belemabo goyegoye iya dieye mi duko ye mi nwo miebia  i da be inibo belemabia, i da be na iri na inibo damabo se inibo na angabia  i belemaka bo goyegoye inibo iya dieye mi dukoye nwo mie eke  o naasa dieye mi iyayeke, okuma dabo be bara bo yee, i se firima bo be  	 min mi a nwo duko o pirisam a pa omine na simeari siki  barachuabobe, fiafia teme be, dabo be iya ere bu se firimabia bo be, o ye goyegoye nwose o diebia, piki o mie se a duko o pirisa ye mamgba nwose biekoromabia  	 deinma a nwose o pirime iya deinma, a nwose o pirime  tomonikiri mi piri oku a nwose ani se o pirike  o bubalabala nyana ma o kubie piki loko ma, o balafama  o naame a nwose o be siki na, ‘ari o koroma soabe, okuma a vinpiki o damabobiau  omine i belema okuma, ominea bie belebia na a so dabo be damauabe aniatibi ori opusotein i nengime  a mioku min mi nwo duko o pirisam, ari mgba ma paka ka simeogbo, miese ani kokoma pakabia siki o berenibia bara  ari ineda omine na okwein boloma eke, aniatibi mi tomonikiri mi be beretonbo be o boabe  ori ibu kuro nyanake, okuma tomonikiri mi nemibia na a dabo be belemame ani a gose o ton i piri bara goyegoye nwo mieari yee  	o bo, ye wa minanaga mi koromaso  jizos be ori kokoma vain bee iri kokoma vain mie, i da be piki ozu koribo bee  ori ibu sime mgbolu chua ka ikpangi goyegoye nwo pele sinme, anisiki mgbolu chua ikpangi ma miese ari fiafiame miese ari bakatein mgbolu nwo chuabia bara  ini gbotubuar o mie fiafiamasam a se o pirisa dieye mi bu  omine iri na gboloma sime, iri soni piki omine na gboloma simebia  ikpangi ngeri sikima sime mgbolu chua eke ani ineda oko miebia ani vain mi bu sime warabe bebe  ani gboribara bu omine ineda mgbolu chua eke omine ibu simeke bebe  	 iri vain mie, omine ikpangi mae  i bie simebo goyegoye, iri piki inibo bie simebo goyegoye, bakama mgbolu chuabia aniatibi omine ineda miebia ye oforie ibu bu sikima okuma  i bie simeka bo goyegoye ini inibo se gbin wokumasam ikpangi bara bu, ani piki saminasam oko sime ikpangi ma ini ari kobirima, se ari se fini mi bie gbin chu se ari dokimabia  o nemikase i bie simeme bebe, iya okweinma piki ominea bie simeme bebe, anisiki o bubeleye goyegoye o nwo bibia, se o piki ani nynabobia  omine be bakama mgbolu chua mi i da be boma mi diepakumabia se min bara mi bu mi o bo iya obudukoapu nwo so sa yee  i da be i belema okumi a nwose o belemame omine iya belema mi bie sime  o nemikase iya oloko ma dukoye mieme bebe, omine iya belema mi bie simebia, iri soni i da be olokoma dukoye mie se oria belema bie simeoku mi  	 a min mi nwo duko o pirisam miese iya biebele mi ominea bie simebia bara, se omina biebele mi beinma ominea bie simebia bara  iya oloko min anie o jinbojinbo belema, ani ari o belema oku mi  tomonibo nyanatein se inibo ikiapu piribia belema ani inibo dumo nwo fama ini pirie  omine iya ikiapue, o nemikase a ton o piriye mieme bebe  a bari firinwengiapu se o chin eke, aniatibi firinwengibo be o nyanabo be mieari ye nwo nemike  aninakaraka, ikiapu a nwose o chinme, aniatibi i da be pipi a na ye goyegoye a duko o pirisam  omine i seleke iri mi o sele yee, se o ton seinme, na o mun se bakama mgbolu chua, sime ma munbia mgbolu bara  ani gose dabo be bara o ye goyegoye o seni o piribia iya ere bu  min a gose ton o piri yee nwo be na o jinbojinbo belema  tomonikiri mi be taraka mi 	 tomonikiri mi taraka se o werimame bebe, o se biekoroma na ani tatari seni i werima borosam  o nemikase sime tomonikiri mi pirime nwo be okuma, anisiki tomonikiri mi ani o belemabia omine ania yee nwo be bara bu  okuma a tomonikiri mi gose tomonikiri mi taraka se o werima me  a duko o piriye o nwose biekoroma ‘duba inibo nyanabo nengi omonibo oforie u ini nemikase i torusiorimame bebe, ini omine soni, ominea torusiorimabia ini nemikase iya oku dukoye mieme bebe, omo piki ominea so nwo miebia  okuma ini maa ye mamgba nwose miebia, aniatibi omine iya tomonie aniatibi i se firima bo bi ini o nemike  ini si mieme nwo be berebarasi mgboku ini nwo nyana eke a nemikase bo se okwein ini pirika okuma mioku ani simebara, ini nyana se inia si ma bu inia bu duabia ye oforie  taraka se i werima bo goyegoye piki taraka se i da be soni werimame  nemikase jin siki gboribo so ma nwengi ka firi inia ogboku a nwo nwengika okuma, mgboku ini se mieme nwo be berebarasi ini nwo nyana eke okuma mioku, ani sime bara bu, ini a nwengi firima ori fama se, tarka se iri na i da be na nwo werimame  min mi, pa oko pakabia, ani simeokusimeoku soni, miese inia oloko mi bie gieinsa ye mi bo kokomaye sobia bara ‘ini taraka se i werimame beretibi soni ngisi oforika bu u 	 barachuabo be o bobia – teme be, ani tamuno be bu kokomaye mi diebelemari bo be, ani piki dabo be bu bo bo be  dabo be bara bu a weri o seni o firimabia, o piki i gbolomaye dukobia  omine soni, piki i gbolomaye nwo dukobia, aniatibi omine iri na omie saki mi ngisi  a gose mi duko o piriye, ani miese ominea bereni mi bu o biki eka bara  ini tekewari ma bie o depakumabia  se siki bo bia, o bibia bo goyegoye nwo koromabia na inibo firinwengi tamuno be piriabe  maa ye ma ini nwose o miebia aniatibi ma ini dabo be na iri na nemike  okuma a gose min mi duko o piriye, ani miese ini maa ye ma miebia siki o se biekoromabia oku na ari ani duko o piri borosam  fiafia teme be firi mi 	saki mi bu a maa ye ma duko o pirike, aniatibi ari omine na omie  okuma mioku a so i se firima bo be damauabe ani soni ominea bu gboribo soni ma i gbelake, i nde anga muau  mioku a nwo duko o pirisa siki, kururu ominea kubiembolu ma bie beinsam  okuma kokomaye mi a nwo duko o pirime ani ibitein o pirime na a so, aniatibi a nemikase so ka okuma, barachuabo be ori o damabo eke  okuma a nemikase o koroma some bebe, anisiki ari o se of firimabia  se o bo la siki, o ye miepakuma tomonikiri mi be apu ma diebia si gbolomaye bun a, karakaraye gbolomaye bun a, piki tamuno berekon gbolomaye bun a, ini miekuramake  si gbolomaye bu ini miekuramake aniatibi ini i berenike karakaraye gbolomaye bu, aniatibi a so dabo be damauabe, o bari piki i ori eke berekon gbolomaye bu, aniatibi mi tomonikiri mi be beretonbo be ini berepele o pirisam  	 a duko o piri doki tona ye omie, okuma mioku o bari ineda inema ari poki eke  okuma ani simeoku simeoku soni, kokomaye mi be teme be o bobia siki, ani tamuno be bu kokomaye nwo dukobelemabia bo be, ori o se mun kokomaye ma mgba bie chubia  ori o barakubu kuro se okwein kon eke, okuma o na ye mi o dukobia ye, o piki toroju pakabia ye duko o piribia  o boma seni i piribia, aniatibi ori i bipi oku mi nwo daboroma o piribia  i da be nyana ye mamgba iya yee, ani mi a gose be yee na teme be i bipi oku daboroma o piribia  kururu na biebele na boka kala siki bu o bari jin siki se i ori eke anisiki siki kalaye borobia siki, omine i oribia  	 oria obudukoapu ma be dapu nwose iniabu gbelame, min mi ani che fie o duko wa pirime na boka kala siki bu wa ori ori eke se anisiki boka kala siki borobia siki wa piki ori oribia o piki nwo beme, ‘aniatibi a so dabo be damauabe u nde min ‘boka kala sikiu mi fieye o dukoari ye wa nemi ke 	 jizos be nemime na ini o gbela bime, ani erechi o nwose ini beme, a nwo beme, ‘boka kala siki bu omine i ori eke, se anisiki boka kala siki bu o piki i oribia u min mi ani o seni omineabu gbelari ye a kokomaye duko o piriabe omine oloku se owubia, okuma tomonikiri mi biebelebia o kururubia, okuma ominea kururu mi vinpikibo biebele sobia  eremenibo toku yibia siki a kururubia, aniatibi aria torusiori siki mi lasam, okuma a toku mi ye koromasa bebe aria torusiori mi a se biebaramasam, aniatibi a biebeleme na ari nwo toku yi tomonikiri mi bie koromasam  ani mioku ani omine na simeokue mioku o kururuabe okuma a pikina omine oribia, ominea kubiemgbolu ma piki biebele na beinbia, gboribo soni ineda ominea bara okiso eka biebele  	 ani ene mi bo labia siki, i bara o gboriye soni be eke  a kokomaye duko o piriabe na iya ere bu o biye goyegoye dabo be os seni o piribia  okibo mioku la soni, omine iya ere bu bias gboriye soni oforie o bi ani piki o bara labia, miese ominea biebele mi karabia oku  tomonikiri mi numa be omubaraibi 	 a kabob u maa ye ma nwo duko o pirisam  okuma siki mi ani bobia a bari se okwein o piri eke, okuma a belema dabo be gbolomaye nwo duko o piribia  ani ene la siki, omine iya ere bu o bara ye bibia a piki beke na ari ominea tibi gose o bara ye bibia, aniatibi dabo be na minabu na ori o belemame  ori o belemame omine i belemaye gose, o piki berenime na tamuno be bu a weri bome  dabo be bu a weri bome, a tomonikiri mi bie bome a piki mioku tomonikiri mi koromas dabo be damamuabe  	 anisiki oria obudukoapu ma nwose o beme, mioku i belema okweinabe, kbo se okweinka bara bu  mioku wa nemisam na ye mamgba i nemime tombo se i gbelabia ye oforie  min mi miese wa berenisam na tamuno be bu i bome  	 jizos be ini pekereme, mioku o berenisa siki mi ani boabe, ani bo lasom, omine mgba galagalabia siki, bebo bebo inibo wari munbia, se iri ngeringeri konbia  okuma iri ngeri kokoma kon eke, aniatibi dabo be ori iri na omie  a min mi nwo duko o pirisam, miese o deinma nyanabia bara iri na gboloma gboriye mie mi bu  tomonikiri mi miese o torusioriabia  okuma o kuro kubie nyana a tomonikiri mi nengimasam jizos be teke oria obudukoapu ma pirime jizos be min mi duko so siki, o toru deki se nwo beme, dabo siki mi lasam, boma se iya toku be piri, miese toku be boma se i piribia bara  aniatibi i kuro seni o pirisam tomonibarabara mamgba bu, miese o sime gbaso dumo seni i se o piri apu mamgba piribia bara  sime gbaso dumo fieariye ani iri kenge, kokoma tamuno be nemi, piki jizos kraist i se firimabo be na nemi mie  a sekiri iya boma mi diepakumasa i se i piri nwengi nwo be firi mi a nwengi sosam  dabo boma se i torukubu bu i piri mioku, ari iri na nyana gbori boma mi, tomonikiri mi ma teme ka siki ngisi  	 tomonikiri mi bie i se i piri apu ma a miese ini i nemisam  iri ini nyaname, se iri ini seni i pirime  ini iya okwein mi dukoye nwo miesam, se mioku ini nemisam na i se i piriye goyegoye i bara bu ani bome  i se i firima oku a daboroma ini pirisam, se ini ani okisam ini nemime na kokomayee ari i bu bu bome, ini piki berenime na iri i se firimame  	 a teke ini pirime  a teke tomonikiri mi pirike, okuma i seni i piri apu mae, aniatibi iri ini nyaname  a nyana ye mamugba iya yee, piki i nyana ye mamgba iyayee, iya boma piki inia bu diepakumasam  se mioku ari i damaboabe a bari mioku tomonikiri mi bie oforie, okuma ini tomonikiri mi bie omie  fiafia dabo iya ere mi be kuro bu ini kuroma ani i seni i piri ere mi, miese ini gboribu simebia bara, iri na iri na gboribu simeoku mi  ari ini na sime siki, iya ere mi be kuro bu gboriye so ini laka bara bu ari ini kokome, ani i se i piri ere mie  ari ini dikidikime, ani gose gboribo so inia bie fake, ori fa gose bo bo be sikima okuma – miese fiafiadiri mi dukoye mi bo kokomaye sobia oku  se mioku ari i damaboabe, a piki tomonikiri mi bie maa ye ma nwo dukoabe miese ini inia kubiemgbolu ma bie iya biebele nwo nyana beinmabia bara  iya oku mi a nwose ini pirime, se tomonikiri mi taraka se ini werimame, aniatibi ini sime tomonikiri mi pirike, iri so sime tomonikiri mi nwo pirika oku mi  ari i bara bike na i tomonikiri mi bie ini okiso, okuma a kokoma bime na bereni ma si bo be ye se ini lama  iri a nwo sime tomonikiri mi piri ka bara mi, ani ini soni piki sime tomonikiri mi piri ka okue  kokomaye mi nwose ini miefiafiama ibu piri iya okwein mi ani kokomaye mie  ari ini seni tomonikiri mi firimasam, ί ὶ seni tomonikiri mi firima oku mi  se ini gose ari ibu miefiafiama ί pirime, miese ini soni kokokma inia bu miefiafia i piribia oku  	 à teke ini kenge nwo pirike, a piki teke inia oku bu boro se i berenibia apu ma soni nwo pirime  à tekeme na inimgba gboribu sime  dabo ye ini minea bie sime, iri i bie sime iri piki i bie simeoku mi  ye ini gboribu sime, miese tomonikiri mi berenibia bara na iri i seni firimame  i se i piri gbori boma mi a nwose ini pirime, miese ini gboribu simebia bara, ani iri na iri na nwo gboribu simeoku mi iri inia bie omie, iri piki i bie omie, miese ini beinma gboribu simebia oku, miese tomonikiri mi nemi na iri i se firimame, na i piki ini belemame, i i belema oku mi  	 dabo iri mi ini seni i pirisa yee, se a bime ini a sime anga bu piki sime, miese ini iya boma mi oribia bara, i se i piri boma mi aniatibi i i belemame tomonikiri mi ma paka ka siki ngisi  karakaraye miemie dabo tomonikiri mi ani i nemike, okuma ari i nemime, mina apu ma piki nemime na iri i se firimame  a miese ini i nemisam, a piki oko miema munbia, miese i nyana i piri belema mi inia bie simebia bara, iri soni piki inia bie simebia oku, jizos be kun mi matio   mak   luk   jizos be min teke mi kon so siki, ori oria obudukoapu ma na kidron iderimengi mi sabame  anianga gbori ogbokiaye omie  jizos be na oria obudukoapu ma na ania bie somume  judas, ibafibo be, ani sime anga o nemime, aniatibi tona siki jizos be na oria obudukoapu ma na aninyo sime simesam  ani judas be rom owuni gbori kpo na tibini agbamieapu ma na, se sein da oputekewari koruapu ma na oki obu chua se ogbokiaye mi bie so mun yee, owuniaye inia bara omie piki tonjie ma na ponjitonjie ma na ini nwo olome  jizos be obu pakabia ye mamgba name so se, nwengi ini damamun, se nwose ini gbelame, o tubo dokiau ini nwo pekereme, jizos nazaret bo bee  	o nwose ini bemi, iri orie  	judas, ibafibo be, aninyo ini na chiesimeme  jizos be nwose ini be siki, iri orie, ini obu da, se biki korome  jizos be pikina ini gbelame, tubo o nwo dokiau 	ini nwo beme, jizos nazaret bo bee  	 jizos be nwo beme, a duko o piri borosam na iri orie, o nemikase i dokiabe bebe, ye isiapu ma so   o min mi nwo beme, miese o duko borosa ye mi bo kokomaye sobia bara na dabo i se i piri apu ma bu a gboribo soni famake  	 saimon pita be, okolagiji onwo nyaname, ori ani woro pakuma, se gele agbamiebo be omonibo be gbogbo se oria amabaraanga beri nwo pelesinme  omonibo be ere ani malkos  jizos be nwose pita be beme, iya okolagiji mi se piki ani pakabo anga chua i koroma na i da be se i piri torusiori omongo mi ari ani bu eka jizos be anas be toroko chieme 	 rom owuni kpo mi na inia tibinibo be na, piki juapu ma be nyo koruapu ma na jizos be kun se o fina kpeme, se tatari o se anas be damamume  ori ani kayafas ta ma dawu bee, ani kura mi bie gele agbamiebo so bo be  kayafas be mi ani duko ju beretonapu ma toru finji yee na tomoni ma mgba tibi gose gboribo fi mi ibiteinme  pita be jizos be pikime matio   mak   luk   	 saimon pita be na jin obudukobo na jizos be dukome  gele agbamiebo be ibi bara nwose isi obudukobo be nemime, ani o gose jizos be duko gele agbamiebo be berekon wari mi be odo mi bie somon yee, pita be nungo bu, odoboko anga chie simeme  ani si obudukobo be obu paka, se okwein odoboko mi koru sime eremenitoku ma piri se pita be oki berekon wari mi be odo bie chu yee  odoboko mi koruari eremenitoku ma nwo seni pita be beme, iri ori bo be obudukoapu ma be gboribo ka 	pita be nwo pekereme, enen, irike  	 oboku sikie, se firinwengiapu ma na nyo koruapu ma na fini nwo tono se chie ani kelema se ani temiabe, pita be saba mun se ini na chie sime, se fini mi temiabe  gele agbamiebo be bere se jizos be gbelame matio   mak   luk    	 gele agbamiebo be bere se jizos be gbelame, oria obudukoapu ma na oria dieye na gbolomaye bu  jizos be pekereme, a siki mamgba amaogbo okwin bebo bebo piripirime iya dieye mamgba tekewari ma na oputekewari bie na min a sime ari diedie yee tomoni mamgba bo kobirima anga  a kikima nyo ngisi dukosa ye oforie  nde aniokuma, i gose bere seni i gbelari ye a duko ye na apu ma nwo gbela  a duko ini piriye nwo se ini gbela a duko ye ini nemi warabe  	 jizos be min mi nwo duko siki aninyo sime nyo koruapu ma be gboribo jizos be buro se nwo beme, nde i gose dadama mi bara nwose okwein gele agbamiebo be piriye 	 jizos be o pekereme, a duko irima ye nemikase omie bebe, ani mi duko minyo simebo goyegoye nwo piri  okuma a duko ye mi nemikase karakaraye okuma nde i gose i buro ye 	 ini pa o fina kikima se, anas be o se kayafas gele agbamiebo be firimame  pita be pikina jizos be pikime matio   mak   luk   	 pita be pa aninyo chie se fini mi temi simeari ogbo ani isiapu ma nwose o be yee, iri ori bo be obudukoapu ma be gboriboka 	okuma pita be ani pikime, enen, irike  	 gele agbamiebo be omonima be gboribo, pita be beri pelesin bo be na pakumabo bo kuro puko bu nwose pita be gbelame, ani ogbokiaye mi bie ari i ori ka, i ori na simeari siki 	 pita be pikina nwo beme, enen – se ani kirikiri gbori owoi oboko painme  jizos be pailet be toroko chieme matio  ,  mak   luk   	 dede funfun bu mi kayafas wari jizos be oki se so govina wari mume  ju beretonapu ma wari mi bie ini soke, aniatibi ini inia bu ma se ton bu weri bime miese ini ineda sababoro alali fiye mi nwo fibia oku  ani pailet be paka nungo ini damamun se ini gbela yee, be bo be o che si mieme o nwo be 	 ini nwo pekereme, wa ori okibo i piribia oku oforie o nemikase oloko kanye mie ka okuma  	 pailet be nwose ini beme, ani okuma o barana ori okimun ominea olokomi sime bara se berekon o piri  	ini pekereme, oloko mi ani bereni wa pirike, wa tombo ba   min mi pakame miese jizos be o konbia fi bara mi bu o duko ye mi bo kokomaye sobia bara  	 pailet be pikina vinpiki mun amanyanabowari mi so se jizos be chinme, o nwose o gbelame, juapu amanyanabo be iri 	 jizos be pekereme, iri ngeri min mi gbela muno se jin apu ibu duko i piriye 	 pailet be pekereme, i koroma bara iri jubo iya tomoni ma na inia tibini agbamieapu ma na, mi i boroma bo i piri yee  che ye i now mie 	 jizos be nwo beme, iya amanyanakiri mi sime mi tomonikiri mi pirike iya amanyanakiri mi nemikase sime mi tomonikiri mi pirime nwo be okuma, mgboku i duko nwengiapu ma ini owusobia ini duko eke ini i boroma ju beretonapu ma piri  enen, iya amanyanakiri sime mi tomonikiri mi pirike 	 ani pailet be o gbela yee, iri amanyanabo ani okuma 	jizos be pekereme, iri nwo beme na iri amanyanaboe  mi gboriye mi gose ini i yime, se a piki mi tomonikiri mi bome, kokomaye mi gbolomaye nwo dukobia erechi  sime kokomaye mi piribo goyegoye inibo i pokibia  	 pailet be nwo gbelame, kokomaye ani cheye ini fi bere pele jizos pirime matio   mak   luk   	pailet be piki nungo tomoni ma damamun se nwose ini beme, a gose beresi pele o piribia ye oforie  okuma o nyana ama miemieye bara bu, a siki mamgba ikolibo bu barasin o piripirime sababoro alali mi bie  o bi, a juapu ma amanyanabo be bu barasin o piri 	 oloku tibi ini nwose o pekereme, enen, orike barabas be mi wa bi yee barabas be angaraniboe  anisiki pailet be jizos be oki se, o fomume  owuni ma iga se amanyanabochu nwo dori se o chirame ini awuwu korobuchuaye nwose o chuame se o damabo se nwo beme, juapu amanyanabo dumo boloma se ini mun o toru burome  	 pailet be piki gbori siki se pakamun se nwose tomonikpo mi beme, diki, ari o pakumabo o piribia, miese o nemi na a gose beresi pele o piribia ye a nwo orike  ani jizos be nungo paka yee, igaga amanyanabochu mi chira se piki awuwu korobuchaye mi nwochua warabe  pailet be nwose ini beme, diki be tombo bee 	 tibini agbamieapu ma na oputekewari koruapu ma na ori ori siki ini olokume, o se mgbesechin bu bakuba o se mgbesechin bu bakuba 	pailet be nwose ini beme, ani okuma omine ori oki se o se mgbesechin bu bakiba  a gose beresi pele o piribia ye ari orike  	 tomonikpo mi nwose o pekereme, o fi gbeinme nwo be gbori oloko wa nwo nyaname, aniatibi o nwo beme, na ori tamuno tokue  	 pailet be min mi na siki, ani piki o balafama teinme  o vinpiki amanyanabowari bie mi mume, se jizos be gbelame, nde anga i bo 	okuma jizos be o pekereke  pailet be nwose o beme, i okwein i piri eka se biekoroma, a kuro nyaname, ibu barasin, piki miese ini i se mgbesechin bu bakuba  	 jizos be pekereme, i ibu kuro nyaname aniatibi tamuno be ani seni i pirime  anierechi i boroma i piri tombo be mi sitein si nwo miesa yee  	 pailet be min mi na siki, o boko dokime jizos be bu barasinbia erechi  okuma tomonikpo mi bari olokume, i nemikase o bu barasinme bebe, ani mi fieme na iri sedabo be ikiaboke amanyanabo nwose minabu chinbo goyegoye inibo nyanabereni sedabo be pirike 	 pailet be maa okwein ma naa siki, o jizos be oki nungo pakame se berekonbo be ikasie ogono simeme, amanyanabowari mi bie ini dupari pevment nwose chin nyo mi  hibru okwein bu ini nwose ani chinme gabata  anisiki ani mun karakarama ene ogboin lae tonabe, sababoro alali mi fibia ene mi obu eni mi bu  pailet be nwose tomoni ma beme, ominea amanyanabo be be orie 	 ini piki olokume, o ba o ba o se mgbesechin bu bakuba 	pailet be nwose ini gbelame, o bi ari ominea amanyanabo be se mgbesechin ogono bakuba 	 anisiki pailet be jizos be boroma ini pirime, ini o se mgbesechin ogono bakubabia erechi  ini jizos be se mgbesechin ogono bakubame matio   mak   luk   	ani ini jizos be oki inia bara weri yee  o paka mun oria mgbesechin mi nwo pura mun kukuro nyo, mi lame, ini se ani chin bara  hibru okwein bu golota ami ania eree  aninyo ini os se mgbeschin ogono bakubame se ini jiki jin mama apu se mgbesechin ma ogono bakubame, angaanga bu, anisiki jizos be inia ogbku omie  pailet be ye giein mgbesechin mi bu obolome, mi o gien obolo ye mie jizos nazaret bobe, juapu amanyanabo be  tonapu min mi kineme, aniatibi ini jizos be se mgbesechin ogono bakubame nyo mi opuama mi na sasake  gien ye mi hibru na, latin na, piki grik okwein bipi bun a ani omie  juapu tibini agbamieapu ma nwose pailet be beme, juapu amanyanabo nwo giein ma, aninakaraka, be bo be nwo beme, ‘iri juapu amanyanaboeu  	 pailet be pekereme, a gieinsa ye mi gieinsam  	 owuni ma jizos be se mgbesechin mi ogono bakuba so siki, ini oria buchuaye ma oki se ari se pekere pekere bu ineina pekere nwo diame, gbori owunibo gbori pekere gbori pkere nwo okime  ini piki korobuchaye mi okime, gbori bu dori bite ini nwose gbin buchaye mi, churoma nyo ania bu oforie  owuni ma nwose jinbo jinbo beme, o ye wa ani kan ma o ye wa ikian waki se ani nyanabia bo nwo nemi  min mi pakame miese fiafiadiri mi bo kokomaye sobia bara ini iya buchuaye ma nwo diama okime inia ogboku bu, se iya korobuchuaye mi gose ikian wakime   romapu owunibo jon   min mi ani owuni ma mie yee  	 jizos be na kpekima mgbesechin mi anga chie apu ma, ani nyongoro ma na nyongoro numburaro ma na, kilopas ta meri ma na, piki meri magdalin ma nae  jizos be nyongoro ma na o belema obudukobo be na aninyo chie simeoku nwo orime, ani o nwose nyongoro ma be yee, eremenibo, be i nia bee  	 anisiki o nwose obudukobo be beme, ma i nyengi mae  anisiki mibu saki obudukobo be ari oki se mun oria wari angame  jizos be fi mi matio   mak   luk   	 	 	 jizos be o nemime na ani bo nwo la sa siki, ye goyegoye karasam miese fiafiadiri mi bo kokomaye sobia ye gose o nwo beme, i puko saminasam  	 gbori boli aninyo simeme, yelaka iro bie beinme ini sapo nwo chin ye se iro mi bie sume, ani se hisop chinikpangi bu suka, se ani deki chiema o bipipekere ma lamame  jizos be iru mi bu se nwo beme, fasam 	aniskik oro o tibi tu se fime  ini bekere se jizos be agaga temime 	 anisiki ju beretonapu ma pailet be bara bime na o bereni ini piri ini mgbesechin mi ogono bakubasa apu ma buo ma nwo anyima, se mgbesechin ma ogono ini sin koroma  min mi nin nwo mieme, aniatibi ani ene mi beketubo sonoa din enee, ini bike oju ma mgbesechin ma ogono sime mun inyosara ene mi la, boari inyosar ene mi nwo sosikima fiafiame nwo be warasiki  ani owuni ma mun tatari bo be buo ma anyima yee, piki isi bo be buo ma na, ini se chua jizos be na gbori bu mgbesechin ogono bakuba apu ma  okuma ini bo jizos be la siki ini orime na o fiborosam, ani ini bari o buo ma nwo anyimaka yee  ani simeoku simeoku soni, owuni ma be gboribo oria bekere nwose jizos be agaga temi chume, se ani kirikiri pulo na mengi na sara pakabome   min mi paka oku ori bo be ani sukome miese omine soni ani berenibia oku  o duko ye mi kokomayee, o piki nemime na kokomaye mi o dukoyee  min mi mieme, miese fiafiadiri mi bo kokomaye sobia bara oria imgbe ma bu gboriye soni anyi eke  fiafiadiri mi piki jinye nwo dukome, tomoni o dikibia, ini bekere se temi bo be  jizos be dipi mi matio   mak   luk   	 min mi boro siki josef, arimatia bu bo bo be, pailet be bara bime nwofia, ori ineda jizos be oju mi nwo okibia otubo  josef be jizos obudukoboe, okuma kikima bue, aniatibi o ju beretonapu nwo dikibalafame  pailet be duko o pirime na ori ineda oju mi okibia, ani josef be mun se ani oki so yee  nikodimos, din se gbori siki jizos be damamun bo be josef be bu so mume, naira oyiasi pembe ye labia kunuolo o nwo olo chua mume, maah na alois na gwamaye  mama owuapu ma jizos be oju mi oki se loko bite mi nwose ani fangalame kunu olo mi na, aniatibi mi bara mi ani juapu ma dipibia ojumini nwo telimatelima okue  ini sime jizos be ba nyo mi bu ogbokiaye omie, ania bie iwoma mie idupu omie, ma ini ania bie jin siki nweni dipika ye  juapu ma inyosara ene mi obu enee nwo be warasiki, aniatibi idupu mi piki kpeki warabe nwo be siki ini jizos be oju mi seni ania bie chuame  ye bie oforika idupu mi matio   mak   luk   chochi ene be dede funfun bu, ene ma finjika sime ogbo, meri magdalin ma so idupu mi damamume, se orime, na ania boko sime dupari mi ini mgbepelesinsam  a mangi saimon pita be na piki isi obudukobo, ani jizos be belema bo be na damamun se duko ini pirime, ini idupu mi bie nyanabo be dekisinsam, ini o se koroma anga wa piki nemike 	 anisiki pita be na piki isi obuduko bo be nap aka idupu mi damamume  ini mama apu ma mangi ma mume, okuma isi obudukobo be mangi pita be boro se tatari mun idupu mi lame  o tu bie diki se loko bite ma orime, okuma ori ania bie so munke  saimon pita be oria obuju bu bome se dada idupu mi bie so mume  se loko bite ma aninyo sara sime oku nwo orime piki ini se jizos be tibi fina bite mi na ani loko bite ma na gbori anga simeke, okuma sikima ngeri kpo sime warabe  anisiki isi obudukobo be, tatari bo idupu mi labo be soni bie somun, ori se piki berenime   ini pa piki fiafiadiri mi dukoye mi kainboke na o fib u sisebia  ani obudukoapu ma vinpiki wari mun yee  jizos be obu se meri magdalin ma dieme matio   mak   	 meri ma idupu mi anga bu chiesime se owuabe  a pa owuari ogbo, a tu idupu mi bie dikime se aninyo mama enjelapu a nwo orime, biabia buchuaye ini nwo chuame, jizos be oju mi sime anga bu kponji sime warabe, goribo tibiju bu isibo be piki buochuku bu  ini nwose a gbelame, eremenibo, i che gose owuau 	a pekereme na, ini i nyanabo be nwo dekisinsam, ini o se koromaye nyo a nemike 	 anisiki, a vinpiki kelema jizos be aninyo chie simeoku nwo orime okuma a nemike jizos be ori oku  jizos be nwose a gbelame, eremenibo, nde i gose owuari ye i tubo dokiau 	a koromame na ori ogbokiaye mi dikidikiari bo bee, ani a nwose o be yee, senibo, iri nemikase o deki sinme bebe, i o se koroma nyo mi duko o okom, se a mun ori okibia  	 jizos be nwose a beme, meri a piki o da se nwo beme, hibru bipi bu, rabonai min mi fieari ye yediebo  	 jizos be nwo se a beme, bara se i lama ma aniatibi ma a vinpiki iwo dabo be dmamunie  okuma iya owuapuminapu ma damamun se duko ini piri na a vinpiki iwo dabo be damamuabe, i da piki inia da be, i tamuno piki inia tamuno be  	 ani meri magdalin ma so mun duko obudukoapu ma piri yee, na a nyanabo be orisam, se o duko a piri ye mi nwo duko ini pirime  jizos be obu se oria obudukoapu ma dieme matio   mak   luk   	 ani chochi ene mi be saso biri, enesan bipi boro, obudukoapu ma piki kobirima se boko ma pali inia bu ma pirime, aniatibi beretonapu ma inia balafamame  anisiki jizos be so bo inia ogboku chiesime, se nwo beme, deinma omine na sime  o min mi be so siki, ori o barama na oria agaga na nwose ini dieme, obudukoapu ma biebele inia bie beinme nyanabo be nwo ori bu  jizos be piki nwose ini beme, deinma omine na sime dabo be nwo i se firima bara mi, ani ari o se firimari oku mie  ori owu se inia ogono sara se nwo beme, o fiafia teme be oki  o tomonia si bu barasin ini pirime bebe, ini barasin ini pirisam o barasin ini pirike bebe ini barasin ini pirike  jizos be na tomas be na 	 oyima obudukoapu finji ma be gboribo, tomas main palia awo bu pakabo bo be, ori ini na oforie jizos be bo siki  ani isi obudukoapu ma duko o piri yee, nyanabo be wa ori orisam 	tomas be nwose ini beme, o bara ma ini churu ma se baku nyo ma a now ori, i bara tumgbali se aria bie chukka simeogbo, piki oria agaga bie na, a bereni eke  	 gbori wiki boro siki, obudukoapu ma piki kobirima se boko pali inia bu ma pirime, tomas be ini na omie  okuma jizos be bo inia ogboku chie se nwo beme, deinma omine na sime  ani jizos be nwose tomas be be yee, i bara tumgbali se minyo chu se i bara diki anisiki i bara isun pakuma se ani se iya agaga bie chu  kuno iya makubie nyana bu, se bereni  	 tomas be o pekereme, i nyanabo, piki i tamuno 	 jizos be nwose o beme, i berenisa, i i ori ye gose inia biebeleari oku diki, i ori ka se i bereni apu ma min diri gose gien ye 	 jizos be tona jina bugbiripuma firi o nwo nwengime oria obudukoapu ma torukubu bu, ani min diri mi bie gieinka ye  okuma maa ye ma gieinme, miese o berenibia bara na jizos be ori ani mesaya bee, tamuno toku bee, miese o nyana bereni mi bu o boro dumo nyanabia bara  jizos be obu seni sonomea obudukoapu dieme min mi boro siki, jizos be piki na gbori siki se obu se oria obudukoapu ma dieme, taibirias dapa mi bu  mi o weri ani mie okue  saimon pita be na tomas be na, main palia awo bu pakabo bo be, na nataniel ani kena galili se bo be na, zebidi owuapuawo ma na piki jin mama jizos be obudukoapu na inimgba kobirima simeme  saimon pita be nwose isi obudukoapu ma beme, a kon muabe  	ini nwose o beme, wa iri na munbia  ani ini mun gbori aru bukulo se pakuma yee, okuma ani bebe din mi mgba gboriye soni ini kunke  irua mi pakari siki, jizos be mengi aka siki bu chiesimeme, okuma jizos be ori oku obudukoapu ma ini nemike  anisiki o nwose ini beme, asemeni, ma o ye kun ka 	ini nwo pekereme, gboriye soni oforie  	 o nwose ini beme, omine aru mi be amabara anga bu ominea igbo mi nwo koroma, se o tona ye kunbia  ani ini igbo mi nwo koroma yee, se bari ineda ani jine aru mi bie seinke, aniatibi ini tona inji nwo kunme  	 jizos be belema obudukobo be nwose pita be beme, nyanabo be orie pita be naame na nyanabo be orie nwo siki, ori oria ogonogbana buchuaye mi nwose obu gbeinme aniatibi o papabu sinme, se fuku mengi mi bie korome  isi obudukoapu ma aru mi se bo anga lama se inji bie bein igbo mi nwo fono simeme  ini kiri na opuma sakake, kubua sonoasi pembe ye ini nwose ani weri sikimame  ini korobo kiri ogono buo chiema siki, ini buro orime aninyo bu inji na fituru na ania ogono omie  anisiki jizos be nwose ini beme, mioku o kun inji ma bu o daye se bo  saimon pita be aru mi bukulome se inji bein igbo mi jine mun anga lamame  arimgba injia sonomeasi oyi finji na terea inji lame ari mi bara mi se bakame nwo be soni, igbo mi kanke  jizos be nwose ini beme, o bo yefi  anisiki obudukoapu ma bu gboribo soni dadama o gbelake, iri tubo aniatibi ini nemime na nyanabo be orie  se jizos be saba mun, fituru mi oki, se ani seni ini pirime ani inji mi bu soni o mie okue  	 min ani okuma, tere karama siki mie jizos be obu seni oria obudukoapu ma die ini fib u o sisema so siki  jizos be na pita be na 	 ini ye mi fi boro so siki, ani jizos be nwose saimon pita be be yee, saimon jon ya, i i belematein minapu ma i belema bara nengi 	o nwo pkereme, iin nyanabo, i nemime na ari i belemame  jizos be nwose o beme, iya ananaawoma dikidiki  main karama siki bu jizos be piki nwose o beme, saimon jon ya, i i belema 	o nwo pkereme, iin nyanabo, i nemime na ari i belemame  jizos be nwose o beme, iya ananaawoma dikidiki tere karama siki bu jizos be nwo beme, saimon jon ya, i i belema 	pita be ani o biebelemake jizos be tere karama o gbelaye gose, i i belema no se o nwose o beme, nyanabo, i ye mamgba nemime i nemime na ari i belemame 	jizos be nwose o beme, iya ananaawo ma dikidiki  karakaraye karakaraye, a nwo duko se i piriabe i ase bu sime siki ibu karakarama se i mun doki nyo goyegoye nwo mume okuma i bo olomu siki, i barama i nwo isun pakuma bobia, se jinbo ye se i kakabia se i s se i mun dokika nyo nwo munbia  min mi duko bu, jizos be diepakumabe pita be boro se fi se boma okibo tamuno be piribia bara mi  anisiki jizos be nwose o beme, i duko jizos be na isi obudukobo be na 	 pita be nyo diki kelema se oria obuju bu isi obudukobo be orime ani jizos be belema bo be – fiye fi siki mi bu, jizos be bu serere se o gbela bo be, nyanabo, tubo i se ibafi be pita be ori ori siki, o nwose jizos be beme, nyanabo, be bo be kwani 	 jizos be o pekereme, a nemikase bime na o dumo sime mun a bobia siki la nwo be okuma, ani mi ibu che ye i duko 	 ani okwein mi wasama yee jizos obudukoapu ma ogboku bu, na, be obudukobo be o fi eke  okuma jizos be o beke na o fi eke, o be ye ani, a nemikase bime na o dumo sime mun a bobia siki la nwo be okuma, ani mi ibu che ye 	 ori ani maa aye ma duko obudukobo bee, piki ari giein koroma bo bee wa piki nemime na o duko ye mi kokomayee  kuluma mi 	 mioku, tona jin aye jizos be nwo mieme  ini nemikase ari mgba gboriye gboriye nwo giein koromame nwo be okuma, a koromame na bebe tomonikiri mi ineda gienbia diri ma nwo deki eke  