galesia sime minapu mamgba ibu so kerenibipi seni galesia mi be-a chochima firimaine.    ye tamuno minea da be na piki wa nyanabo jizos kraist be na dikibugerere na deinima na seni o piri.    minea tamuno piki minea da be bipipoki bu kraist be obu se agba mieme minea si ma gose min si tormonikiri mi bie mine duaboromabia erechi.  boma mi sime tamuno be piri besiki bu  amen. abu gbori ibiokwein mi 	 omine i bugiripumame siki ma boroka simeogbo kraist be dikibugerere mi bu boro o chin bo be o nwo jirinasi nyb hub uvuijwein okiabe.  ani sime bara in ibiokwein soni ofori-e, okuma a min mi nwo dukoabe aniatibi ominea kubie lokoma ari apu omi-e, kraist be ibiokwein mi piki ibo dokiari apu.  okuma boro nemikase mine-o anikanika boro sobie korobo enjelapu so, we duko o piri sa ibiokwein mi sikima be jinye dukobia bo, ya tamuno worinime sime inibo piri wa tatari duko borosam, a piki mioku bari ani dukoabe na nemikase tomonibo wa duko o piri se omine oki sa ibiokwwein mi sikima, jinye nwo duko o pirime bebe, ye tamuno worinime sime inibo piri. 	 min mi ani fie-au na a tomonibo tokoni bipi nwo dokia be anike, ngisi a dokiariye tamuno tokoni bipi-e tomoni-ogbo bie ari ere paka doki-au ari ani mi nwo miebia erechi dokiabe bebe, iri bari kraist be firinwengiboke. pol be bo okunwengibo nwo so bara mi    ye a duko o piri, iya minapu, na a dukoari ibiokwein mi tomonibo bara bub o i la yeke. ari ani oki gbori tomonibo bara soni ofori-e, piki ani seni i diebo so ofori-e. jizos kraist be mi belema ani seni i die ye-e.    ini duko o pirisame a bara werima dumo konkon bara mi ari i kubie se hyaoy tamuno teke bara mi bie chu gbunma siki, a dikibugerere nyanaka bara se torusiori se tamuno chochi mi piri bara mi, i inyo la bara a nwo mieme ani famabia erechi.  iri na oguapu ma be ton-apu bu a toroko dame juapu tamuno nemi miemieaye bu. ari opuma olomu-a dapu ma be ama miemieye bu ofiri kubie nyaname.     okuma tamuno be, oria dikibugerere bu, ma ini i yi ka simeogbo i seleokime piki i chinme firinewngi o piribia erechi. se ori aniduko peleme,  na ori oria toku be se belema i diebia, miese ari o gboloma ibi bere mi duko jinseapu ma piribia oku. a tetema okibiaye gose dokima mun gboribo so ofori-e.  a pikina jerusalem bie tatari okunwengi sa apu ma so damamunke ini oribia erechi. aninakaraka a kirikiri so arebia nwo mume, anisiki a piki vinpiki damaskos mume.  tere-a kura boro siki remi a so jereusalem mun ye-e, pita be bipi okwein naabia erechi ari ori na mama wiki nwo simeme.  a jin okunwengibo orike jems be sikima okuma nyanabo be numbireowu be.     a gien ye mi kokoma ye-e, tamuno be o nemi warabe na ari iruokonke    ani mi boro siki, a siria na salisia na nyo ma nwo mume.  anisiki mi bu judia bie sime chochi ma bie sime apu ma, toru bu ini i nemike. jin-apu dukoari ye ma kenge mi ini nemi ye-e na minea torusiorima-siorima bo be, mioku o famabia erechi doki bereni mi, be bere o nwo dukoabe  anierechi ini i gose boma se tamuno be pirime. po be na isi okunwengiapu ma na  oyi ineub-a kura finji bo boro siki a vinpiki jerusalem mume, banaba ve ba na iri na, taitos be nwo oki ibu chuame.  a gose mun ye ani tamuno be ani se belema i dieme na a mun. se tibida apu ma na kikima anga iriamame anisiki a duko jinseapu ma piriari ibiokwein mi nwo duko belema ini pirime. a bike a nwengisa firima bo papa ye nwo s.  iri na agbamabo taitos be, ori griki bo-e nwo be soni, bupelekapeleka nwo be soni. ini soni bereni mi be apu-e nwo be bara ini nwose ori na yemieke, dapu dokime ori ani mie nwo be soni. ini soni bereni mi be apu-e now be bara ini nwose yemieme, mina apu ma yeonyeapu bara se sinini minea ogboku so bome, miese kraist be an mine na be gboriye mie mi bu, wa boro minea bu nyana oku now dokibobia erechi. ini wa se omoni mie dokime.  okuma miese ibiokwein mi be karakara mi weri kpainma o piribia erechi ngisi wa siki se ini pirike. 	 okuma inia bie toroko da apu simeoku sime apu ma, a min mi nwo dukoabe aniatibi ibu ani opu kiriye mieke ini soye soye soni, aniatibi tamuno be o nwebu-a toru kun berekonkonke – a nwo bere be toroko da-apu ma ini iwoma koromabo duko i piri ye ofori-e. aninakaraka, ini orime na tamuno be ibiokwein mi duko jinseapu ma piri firi mi nwose i pirisam, o se pita be piri se ori ani duko juapu ma nwo piri bara mi.  aniatibi tamuno kuro bu ini i se okunwengibo mie jinseapu ma pirime, ini pita be nwose okunwengibo mie juapu ma piri oku mi. jems be na, pita be na, piki jon be na toroko da apu oku sime apu ma nemi bome na tamuno be sosikima min firi mi se i pirisam ani ini banabas be na iri na bara nwo da ye-e. se diepakuma na mine mgba gbori aruapu-e. minea bipiogbosome na banabas be na iri na jinseapu ma ogboku bu firinwengi, ini ma piki juapu ma ogboku bu sime firinwengi-e. ini belema biye, ani wa inia ogboku sime miebia oku ofori apu ma nwose biekoroma-e, ani gbori ye mi mie bu i kubie piki chie-chie-chieme. pol be antiok bie pita be dikiganime     okuma pita be bo antiok la siki, a belema ori na tuburume, aniatibi o belema mieirimame. jems be se sein owuapu ma bo anio laka siki pita be jinseapu ma bie bereniapu ma na yefifime. okuma mina owuapu ma bo la siki, ori obu jinesinme, se bari jinseapu ma na yefi dukuke, aniatibi ori ini bupele-e nwo be apu ma dikibalafame, ori inia bu omi-e nwo be apu ma dikibalafame ori inia bu omi-e nwo be ye gose.  isi hyaoy ma bu minapu ma soni piki pita be dikima balafa apu now some banabas be soni piki sinini mun inia balafa mjemieye mi bie some. a bo ori na ini gbukukuma ibiokwein mi be kokoma ye mi duko nwengike nwo be siki, a nwose nweni mgba tiriji bu pita be beme, iri jubi-e, ani soni jinsebo dumojin oku i nwose dumokon simeme, jubo barake. nde anijokuma i ineda kuro bara se jinseapu ma mie se ini juapu dumo now konbia oku juapu ma na jinseapu ma na bereni bu ini duaboroma nyaname 	 kokomaye-e, yi bara bu mine juapu-e, mine simie jinseapu make, ini se ini chin bara bu.  ani soni, wa nemime, na jizos kraist be bu kenge mi tomonibo boro bo tamuno be na karakarabia ye-e, ngisi oloko mi bi ye nwo mie mi buke. ani okuma kraist be na gboriye mie bu wa bukuroma boro bo tamuno be na karakarasam now be siki, mine ma so jinseapu ma simie oku mieme – ani nwo fie-au na kraist be si mi be firinwengibo-e ani gose oko pakabia ye ofori-e a nemikase saki piki a kansarasa oloko mieye mi nwo nama chiemabe nwo be okuma, ani okuma ari ibu diepakumabe na iri oloko kan bo-e. oloko mi na gbolomaye bu, ani sime laoku-laoku soni, iri fi sa bo-e oloko mi bara na bas a bo-e miese a dumo tamuno be piribia oku. a kraist be na oria mgbesechin ogono fisam.  anierechi dumoari bo be bari irike okuma kraist be mi i bie dumoari ye-e. mioku a kon-ari dumo mi, a tamuno toku be bu nyana bereni bu min a boro se dumoariye-e, i belema se oria dumo se i piri bo be. tamuno be dikibugerere mi ari ani siki dukuke. okuma ini nemikase, oloko bu boro tomonibo miese inibo tamuno be na karakarame bebe, ani fieme na kraist be kon fi mi papa fame oloko anikanika bereni  omine yenemika galesiapu tubo ominea bie din omine mgba torukubu bu mgbesechin ogono kraist be bakuba oku mi ini now duko belema o pirime. min gbori ye mi kenge o nwo duko okom oloko mi biye mie bu o boro tamuno teme be nwo oki muno, se ibiokwein mi naa se piki ani bereni mi bu o boro ori oki nde o gose ineda nwo sime obori so ye o tamuno teme be bu weri sakime mioku o bi-au omine ominea kuro bu weri ani mie karama omine ori torusiori mamgba papa fame aro pkipikiye ofori-e, papa fake omine oloko mi biye nwo mie ye gose tamuno be seni o piri, piki ominea ogboku bugbiripumaye mie muno, se omine ibiokwein mi naa piki ani bereni ye gose. 	fiafiadiri mi ebraham be bu duko ye mi nwose biekoroma na, o tamuno be berenime, se o tamuno be bu nyana bereni mi gose, tamuno be karakara bo bara nwose ori okime. aniokuma o nemi gbeinme, na kokoma ebraham be bu pakabo apu ma ani bereni nyana apu ma-e. fiafiadiri mi pikina taatari dukosam na tamuno be jinseapu ma inia bereni bu boro ini na karakarabia. anigose fiafiadiri mi ibiokwein mi bu boro ini na karakarabia. anigose fiafiadiri mi ibiokwein mi bu boro duko ebraham be pirime na tamuno be ibu boro tomoni mamgba nwo belemabia. ebraham be bereni se belema nwo nyana kou mi ani bereni apu ma belema nyana sa oku-e. 	 kubie se oloko mi dukoye mie bu gbana apu ma ini worinime chuku bie omi-e, aniatibi fiafiadiri mi nwo beme, siki mamgba oloko diri mi bie gien ye goyegoye nwo mieka bo goyegoye tamuno worinime chuku bie inibo omi-e mioku ani beleme na oloko mi bu boro tamuno be na karakara gbori tomonibo so ofori-e, aniatibi fiafiadiri mi nwo beme na, bereni bu kenge boro tamuno be na karakara bo be mi dumobia ye-e. okuma oloko mi ani bereni na me gboloma nyanake. aninakaraka, fiafiadiri mi duko obara bu, oloko mi biye mie bo goyegoye inibo dumobia.    okuma kraist be bo wori sa bo so wa piri sa ye gose, ori oloko mi okibo worinime mi bie mine pekere pakuma bosam aniatibi fiafiadiri mi now beme na, ini se chin ogono sololo bo goyegoye inibo tamuno worinime chuku bie omi-e. kraist be min mi nwo mieme, miese tamuno be bereni se ebraham be piri belema mi ini nwose kraist jizos be bu boro jinseapu ma piribia oku, miese bereni bu wa boro tamuno be bereni teme be nwo daokibia bara. okoko mi na yeberenibipi mi na    iya minapu, ari ene bene bene bu mieari ye nwose ye otoma-e muabe’ mama apu ye bu bipiogboso nyana se ani gose bara se diri punu okuma, gboribo soni ani kan eke piki ye seni ania bu chua eke. mioku, tamuno be yebereni ebraham be pirime, piki obu pakabobia bo be na, fiafiadiri mi ani bakapu beke, okuma gboribo kenge-e, ani fieabe ere go okuma ani kraist be-e.  a fieariye, ani na, tamuno be ebraham be na oboku fime, se yeberenime na ori ani kokobia. obuko kura ende na kura soi na boro siki piri sa oloko mi, ineda ani oboku mi kan se tamuno be berenisa ye mi sin eke.  aniatibi tamuno be diepiriye mi nemikase oloko mi bu serereme nwo be okuma ani simeoku-simeoku soni, tamuno be bereni ebraham be piri ye mi gose min ori ani diepiriye mi now seni ebraham be piri ye-e.    aniokuma nde oloko mi gose mie ye ini gose ani se chua ye ani se mieirima mi diepakumabia erechi-e, ani piki sime ebraham be bu pakabobia bo be bobia siki labia, ani yeberenibipi mi sime piri bo be oloko mi enjelapu min ani daboromabo ye-e. tamuno be na mine na ogboku sime bo be bara bu. okuma, ini bike gboribo kenge soni ania ogboku sopaka now gboribo-e be siki, se tamuno be gboribo-e. oloko mi gose sime ye    min mi ani die-au na oloko mi ani tamuno be yebereni bipi ma na tuburume en-en, ngisi okoke aniatibi tomoni ma nemikase ineda dumo okibobia oloko nwo nyanabome be okuma, mgboku tomonibo goyegoye ineda tamuno be na karakarabia ania bipipoki mi bu.  okuma fiafiadiri mi now beme na bebe tononikiri mi mgba si mi kuro chuku bie omi-e, ani-erechi sime jozos be bu bereni nyana apu ma piri diepiriye mi, ini ani se bereniapu ma kenge now pirime.    okuma bereni siki mi ma bo laka simeogbo, oloko mi ikoliapu bara nwose wa ikasi koromame okimun boari bereni mi diebelema siki labia. anierechi oloko mi ani minea bu kuro nyaname okimun kraist be bo siki lame miese wa bereni bu boro tamuno be na karakarabia bara.  mioku bereni mi bo lasa siki, wa bari oloko mi chuku bie ofori-e.     bereni bu mi o mine mgba boro bo tamuno awo nwo so sa ye-e kraist be na gboriye mie bu.  kraist be na gboriye mie gose ini mengi seni o sarame, bee duko duko bara bu mioku ini kraist be dumo nwose buchuaye mie o chuasam.  aniokuma kiriye bari ofori-e juapuma na jinseapu ma na ogboku bu, omoni na furoawo na ogboku bu, eremeni na owuapu na ogboku bu omine mgba gboloma kraist jizos be na gboriye nwo mieme. o nemikase sime kraist be pirime bebe, aniokuma, omine ebraham be bu pakaboapu-e se tamuno be yeberenibipi mi o piki nwo okibia.  okuma dukomamun bud abo ye nwo diaokibia toku be, ini omonibo mie oku nwose o mie bia ori be boka siki mi bu, ori kokomaye goyegoye nwo nyaname be soni. ma o boka siki bu, o dikidiki piki ye se oruton koroma o piri apu ma chuku bie o simeme okumun dawu be ton siki mi la. ani gbori bara mi bu mine mgba omoni so se tomonikiri bie sime bereton-ari teme ma nwo pirime se bo teme-anga be ogula sa apu nwo some. se karakara siki mi kuluma bub o la siki, tamuno be oria toku be se firimame. eremenibo yibo bara o nwose bome, se juapu ma oloko mi chuku bie simeme, se oloko mi chuku bie sime apu ma nwo pekere pakumame miese w abo tamuno awo nwo sobia bara.    se diepakuma na omine tamuno awo-e n wo be ye gose, tamuno be oria toku be teme nwose minea kubie mgbolu ma firimame, min bara mi nwose oloku teme be, dabo, i da.  ani-e nwo be siki, iri bari omoniboke okuma furo toku-e. aniokuma iri oria toku-e nwo be warasiki, tamuno zbe o nyana oria awo ma piri ye mamgba nwose i piribia. pol be nyana galesiapu ma piri ibi kubie    boro sa siki mi bu tamuno be omine o nemike, ani miese omine omoni so tamunoka ye ma nwo pirime. okuma mioku o tamuno be nemisam nwo be siki, anikanika a nwobebia, mioku tamuno be o nemisam now be warasiki, nde o gose vinpiki ari inyo nyanaka tibifoinma bere ton o piri sime teme ma nwo damamunbia ye nde o gose vinpiki kpoto mun aria omoni nwo sobia ye o sosikima toru se kiri ene ma na akalu ma na siki ma na nwo dikidikime, piki kurama na. o gose ibu balabalame ani be-au na, a nwengi o piri firi mamgba papa fa me    ari o tekeme, iya minapu, omine a simeoku sime. iri, a koko o simeoku sime. o seni i mie sa siye ofori-e.  a gose tatari siki ibiokwein mi duko o piriye o nwose biekoroma aniatibi ibu ibike.  iya oju bu iri be sime bara mi dadiki so o pirime now be soni, omine i dikisimake, o piki i sikike, aninakarakka, omine i okime, tamuno enjelobo okibia bara o kraist jizos be okibia bara o nwose i okime. ominea bie opuma beleme cheye pakasa iri na minabu na ineda bebia na omine mgboku ominea torumgbolu ma nwo soki i pirisam omine ineda miebia nwo be okuma.  mioku a bo omine na tarakabo nwo so sa a kokomaye mi nwo duko o piriye gose    isi apu ma ini o gose anikanika beabe, okuma ominea bu ibi goseke. ini bebema biari ye ani ibu omine pusikima mi-e, miese omine ini gose anikanika nwo bebia oku, ani ini o gose anikanika beari oku mi. mioku, ani ibime ani oko sime anikanika nwo be ye mi, gose oko mie ari ye mi nemikase ibi ye-e nwo bebe – min mi kokoma ye-e siki mamgba, ari omine na sime siki kenegeke. ibu yela awo a piki, yi jikeari nyengibo bara nwose bufuka nyanabe, a piki ani gbori bufuka mi nyaname. o gose okimun kraist be sime bara mi ominea bie so siki labia. mioku, a pa boro omine na omi okuma, i bubelebia, miese ominea bu a jin kiri dumokoubia oku. ari opuma o gose kpalakpalabe hega me na sera ma na se otomaye mi     ye ari omine oloko mi chuku bie sime dokiari apu ma nwo gbela oloko mi duko ye mi o naaka ani nwo beme, na ebraham be mama owuapu awo o nwo nyaname, omonibo ma gboribo nwo yime, isi bo be furo toku ma o yime. toku yiyi oku ini nwose omonibo ma yi o piri toku be yime, okuma furo toku ma yi o piri toku be tamuno be bereni o piri toku-e. tomoni inneda ye otoma ye nwose maa ye ma kainbobia. mama eremeni ma mama oboku toru now dimame. omoni bo ma yi awo ma, ani hega ma-e ari ani sainai tundu ogono mie oboku mi-e. hega ma, now ani arebia bie sime sainai tundu mi ogono chiesimebo ma ani mioku be jerusalem opuama mi be mbubo-e, ani be tomoni ma na omoni bie sime bo ma. okuma sobie be jerusalem mi ani minabu nyaname, ari mi minea nyengibo ma-e, aniatibi fiafiadiri mi now beme,    biebele, iri ma awo nyanaka eremenibo    oloku, biebele na oloku, iri jin siki ma toku yi bufuka    	nyanaka eremenibo    aniatibi ini siki eremenibo ma awo nyanatein    debo koroma soka eremenibo ma awo nengibia.    mioku, omine iya minapu ma omine tamuno awo-e yeberenibipi bub o ye bara bu, aizik be bara mi. ani siki mi bu, yemie mie bara bu ini yi toku be torusiori seni tamuno tme be bu weri yi toku be pirime, se mioku soni ani ani sime gbori oku mi-e okuma fiafiadiri mi ani che duko ani nwo beme, omonibo ma na aria toku be na desin aniatibi omonibo ma yi toku be furo toku ma yi toku be na dabo be ingo nwo diaoki eke. anierechi, iya minapu, mine omonibo ma awoke okuma furo toku ma awo-e. ominea bu nyana mi o nwo kura  ngeri bu nyana mi sime wa pirime, kraist be o mie se wa minea bu nyanasam aniokuma mina bu nyana tomoni bara o nwose chiesime, o bari bereni ma o vinpiki mun omoni so.    poki iri pol be duko o piriabe na o bereni se ominea bu ma peleme bebe, ani fieme na kraist be ngisi obu o ye soke. a piki o berijineabe bereni se mina bupele owubo ogyegoye ani mieka-miebia. omine bukuroma oloko mi duko ye mie bu boro tamuno be na karakara biari apu ma, kraist be bu omine ominea bu ma pelesinsam. tamuno be diiiikibugerere mi bie o bari ofori-e.  mine okuma, wa torusedikiye ani tamuno be omine na karakarabia min mi ani wa piki koruariye-e tamuno teme be kuro mi bu, minea bereni bu boro firinwengiari bo be. aniatibi wa kraist jizos be na gbonye mie warabe nwo be siki, bupele na bupeleka na mie kirima gboriye soni ofori-e bebema yemie gboriye ani belema bu boro firinwengiaari bereni mi-e.    omine ibioku mie simeme tubo o kiki se o bari kokoma ye mi dukoyemieka nde o miese ominea toru irima oku  omine chin tamuno be ani mieke.  boka fituru sumaye mi ani mina-minaka baka fituru mi nwo su ma ye-e, ini duko bara bu. okuma a pa kubie se ominea by gbana warabe. mina dumo se nyanabo be na gboriye mie mi miese a kubie se ominea bugbaname, na o jin kiri toru nwo chua eke, na ominea toruirimari bo be, o simeoku-simeoku soni tamuno be bufuka seni o piribia    iri okuma, iya minapu, a nemikase pa duko na bupele mi bupalimame nwo be.okuma ini cheye gose pa i torusiorima-au ani mi nemikase kokomaye okuma, mgboku iri be kraist mgbesechi bere duko mi bufuka dekibo eke. a bime ominea bubalabalamari apu ma gbotubara mun inia bu ma nwo po eke la.    omine okuma, iya minapu, omine ominea bu nyanabiaye gose ini o chinme. okuma o bereni se min bu nyana mi, se gbeinma siye miema, miese ominea oju ma biari ye bereton o piriye so eka oku. aninakaraka, ye belema mi o miese o firinwengi jinbo-jinbo piri. aniatibi bebe oloko mi mgba ini nwo kobirima se gbori oloko mieme, i bu belema bara nwose i jou tomonibo belema. okuma o nemikase owoi name yenie oku now mie okuma, se ye se jinbo-jinbo lama okuma, omine obu ma obi anika o jinbo-jinbo bafamabia. teme na ojumini na    min a dukoari ye mi-e ye teme be ominea dumo ma now dagbukukuma, miese omine ojumini mi biari yema o nwo mie beinma eka bara. aniatibi minea ojumini mi biari ye ma teme be biari ye ma na tuburume, teme be biari ye ma piki minea ojumini ma biari ye ma na tuburume. minea mama ye ma taraka apu-e, min mi fieabe na omine ineda o miebia erechi dokiariye mi nwo mie eke. teme be nemikase o da gbukukumame, bebe aniokuma, o bari oloko mi chuku bie sime eke.    ojumini mi mieari aye ma opuma belema ani minabu diepakumame, sefi, fiafia ka dumo, piki bunjinjima miemieaye na oru teke na, dirikori, taraka, owuso, jin-apu dikipukosoli, iganidoki, puadoki, ngerifidoki, kamudoki, ju dia, piki ogbo ton jinbo kiki bunwonwo, irubutorubama, torubele-butima na ari kike jin-aye na. a tatari o telema sa bara bu min mioku a piki o tetemari oku-e, na maa ye ma mieari apu ngisi tamuno amanyanakiri mi diaoki eke.    okuma teme be chimgbolu ma, maa ari-e, belema, biebele, deinma, yeinema, ibimie, ibi dumo kubie se bugbane gbein, buiderima, piki buolo, maa ye ma ari oloko na tuburuke. se sime kraist jizos be piri apu ma ini inia ojumini ma be yemiebara mi nwo basam, anibe pukotari ye ma na ani biari ye mamgba na. teme be dumo nwo seni wa pirisam o piki bereton minea dumo ma nwo piribia. wa opuaya mie ma, anikanika jinbo-jinbo iganima ma, anikanika jinbo-jinbo diki pukosoli ma.  o jinbo-jinbo bufuka nemi  iya minapu, o nemikase beyeboye bu miekuramaka bo nwo kunme bebe, omine teme bu nwengiari apu ma, inibo datekerema okuma o dein bara se ani mi-e. se omine obu obi miese omine soni mun telima bie so eka oku. bufuka bie o barachua jinbo-jinbo piri, se min bara mi bu o kraist be oloko mi duko ye nwo miebia. tomonibo nemikase koromame na inibo yeso warabe inibo yebu ofori-siki bu, inibo papa obori se inibo bu chin-abe. bobo inibo yemie bara be bere nwo kon inibo bu piri. ani ibime bebe, aniokuma inibo ani gose opuaye miebia, inibo-jinbo mieye nwose ani an otoma dikibia siki. aniatibi tomonibo goyegoye inibo ikuye nwo purabia.    ye ini tamuno okwein mi se dieari bo be o nyana ibi-a ye mamgba seni ye se o dieari bo be na dia,     omine obori se ominea bu ma chin ma, ineda obori se tamuno chinbia bo ofori-e. tomonibo be o dipiye mi o piki sokubia ye-e. oria ojumini mi biari ye dipi ani piri bo be, ania bu fi ani o soku okibia ye-e okuma teme be bie oria ye dipi bo be, o teme be bie bu simegbamaso dumo soku okibia. anierechi, ye inyo minabu fama ibi mie bu, aniatibi inyo nemikase minabu faka okuma, siki la siki wa dipiye wa nwo sokubia. wa siki nyanasiki-nyanasiki, wa ibi se nweni mgba mie, anitein-anga kokoma bara se minea furo mi bie bereni nyana apu ma. kuluma berijine na kerenibipi na     mioku, ari i bara se gieri o seinma diri mi duba la oku o nwo diki pakapaka doki piki toruseoriaye bu weri buborma dokiari apu ma min punuma o bupelekapeleka nwose o be ari ye-e. ini gose oko mie ye ani, miese ini kraist be mgbesechin mi gose inia torusiorima eka bara. ini bupele apu ma soni oloko mi doku ye mi ini mieke ini bime omine ominea bu ma pele, miese ini ani se inia bubomabia bara, na ini min miese omine ani miemieye mi nwo mie ye-e. iri okuma, ani simeoku-simeoku soni, wa nyanabo jizos kraist be mgbesechin mi kenge min a seni bubomabia ye-e, aniatibi oria mgbesechin mi bu ani tomonikiri mi fisa ye so i piri ye-e. iri soni piki fisa bo so tomonikiri mi piri warabe. ani ngisi bere nyanake tomonibo bupele anikanika bupeleka mi. bere nyana ye ani inibo bo iwo bo nwo so mi-e. inia dumo bu, min oloko mi now duko newngiariapuma, ye deinma na dikibugerere na sime ini piri, piki tamuno-a tomoni mamgba na.     okwein kuluma bu ye gboribo soni gbori bufuka so nwose i piri ma, aniatibi iya oju bu sime eleika ma diepukumame na iri jizos omonibo-e.    ye wa nyanabo jizos kraist be dikibugerere mi omine mgba na sime, iya minapu. amen.     efisosiapu       pol be se efisosiapu ma seinma    firifirimadiri mi    diepakumaye       pol be se efisosiapu ma seinma firifirimadiri mi dada dukoari tatari ye ani, tamuno be … teme-a ye mamgba okibo gboribu wei, sobie na tomonikiri na bie sime ye goyegoye, se kraist be tibinibo so ari piri (.). ani piki duko tamuno be oria tomoni ma piriabe na mi ton koroma sa ye mi fieye mi be dumo ini nwo kon miese tomoni mamgba gboribusimebia erechi ani kraist jizos be na gboriye mie bu.    efisosiapu ma be tatari oru mi biebu ani gieinbo be gboribu sime mi be okweintibi o now konme, ani tamuno dabo be bara werima oria tomoni ma seleoki oku mi be bere dukobu, ini weri jizos kraist ani oria toku be bu boro sibubarasin piri na piki inia si ma bu fima na nyana oku mi na piki tamuno be fiafia teme be bu boro o bereni ini piri opu ye mi miekuroma oku mi na. main karama oru mi bu o kuko diri mi goapu ma pirime na inia gboriey mie mi kraist be bie bo kokomaye sobia oku ini nwose inia gbori anga bu sime dumo mi kon.    ton-a ye se otoma okwein o nwo kon se tamuno be oria tomoni ma be gboriye mie mi diepakumabia erechi ani kraist be na gboribusime mi bu. chochi mi ani oju kikeme se kraist be tibi bara bu simeme anikanika wari oku simeme, se kraist be ikoli ma be dupari oku simeme anikanika owubosime eremenibo kikeme se kraist be debo bara nwo simeme. min firifirimadiri mi be okwein mi opuma gololome ani tamuno be dikibugerere mi kraist be bie bu sime ye mi be koroma mi o jike la biri bu, ye goyegoye ini orime boika obara bu kraist be belema mi be enekubu mi bie bu na, agba mi na, sibubarasin piri mi, dikibugerere mi na, piki bumiefiafiama mi na.    beretibi ma oruru bu simeoku mi diepakumaye .- kraist be na chochi mi na .-. kraist be bie iwo dumo mi .-. kuluma okwein .-  pol ani, tamuno kuro bu, kraist jizos okunwengibo be bara bome-    o seni efisos bie sime tamuno –a tomoni ma ani inia dumo bu kraist jizos be na gboloma mi bereni nyana apu ma seimabe na, dikibugerere na deinma na nwose o piri       ye tamuno, minea dabo be na piki nyanabo jizso kraist be na, dikibugerere na deinma na nwose o piri.  karist be bie sime teme-anaga belema ma      o ye wa miebaka se tamuno be be ani wa nyanabo jizos kraist bdabo be aniatibi omine belemasam mine be kraist be na gboriye mie bu, teme-anga be diepiriye goyegoye o nwose wa piriye gose, so bie bu. tomonikiri mi ma temeka siki ngisi, tamuno be mine be kraist be na gboriye mie bu boro wa sele oki se oria tomoni mie borosam, miese wa o toroko fiafia piki mieirima nyana eka oku.    oria belema mi gose tamuno be o gbotubara dukopelesam na o jizos kraist be bu boro mine oki o bu piribia oria owuapuawo bara bu mi ani o bubele se o piki ton weri oku mie-. o ye wa tamuno be tokoni oria boma nyana dikibugerere mi gose, ori oria yela toku be bie gbeinye-ofori bara bu se wa piriye mi gose aniatibi kraist be kon agbamie fi mi gose, wa pokosam, ani mi beabe na, minea sima bu wa barasin nyanasam. tamuno be dikibugerere mi duba la oku diki. ani o se wa piriye mi baka bara bu    oria nemi na ye kainbo na bu mgba. tamuno be o yeton weri opku o nwo mieme, piki mie wa diesam, o boima ton pelesa firi mi na o kraist be bu ani nwengibeinmabia. min tonye mi, ani teme-a ye mamgba nwo okibo kobirima, sobie na sekiri na bie sime ye goyegoye mamgba, kraist be aria tibida bu.    tamuno be o ton werit bara na o dukopele bara na ye mamgba oko simeme, se tamuno be wa seleoki se oria tomoni nwo mieme, wa se krtaist be na gboriye mie bu, ori ani bara mi nwo biye gose, saki mi ngisi o kuko pelesa bara mi erechi. ye aniokuma mine tatari toru se kraist be diki apu ma tamuno be boma mi tokoni    omine soni bo tamuno tomoni now some o kokoma oku mi nwo naa siki, ani duaboroma okibo o piri ibi bere mi. o kraist be berenime, se tamuno be ori o nyaname nwobe elekima se ominea bu chuame, fiafia teme be nwose o piri mi bu, o bereni o piri yemi. teme be ani onyechiema ye-e na wa tamuno be bereni oria tomoni ma pirisa yem nwo nyanabobia, pikina min mi mine miekuromame na tamuno be karasa.-ngeri- tibi nyana nwose oria tomoni ma piribia. o ye wa oria boma mi tokoni pol teke    mm mi ercchi, a saki o nyanabo jizos be bu o nyanabereni mi, na pikina o nyana tamuno-a tomoni mamgba piri belema mi nwo naa siki ngisi, ma a kunoke o gose miebeka se tamumo be be. iya teke ma bie ari o se biekoromame, a piki wa nyanabo jizso kraist be tamuno be boma nyana dabo be bara biabe na o atme be seni o piri, ani o miese o yenemibia bo be, piki tamuno be diebelema o piribia bo be, miese omine o nemibia bara. a bime miese ominea kubiema, finji se omine enekubu oribia bara, miese o gose o chin torusedikiariye mi o nwo nemibia bara, o bereni oria tomoni ma piri bugbiripuma belema mi ongo na bein oku o nwo nemibia bara, piki oria kuro mi minea bie firinwengiari oku, mine o bereni apu ma. min, minea bie firinwengiari kuro mi na, ani iku inyo mi, ani ori oki se fiapu ma bie kraist be sisema se o se so-amakiri bie oria amabara-anga koroma kuro mi na, gbori ye-e. kraist be ani anio bereton so-amakiri bereton-apu mamgba, kuro mamgba, inyo mamgba, alapu mamgba piriari bo be-e. ere nyaname, dubatein mi sekiri na, bobia sekiri sime kuroni ere mamgba nengi ere. tamuno be ye mamgba nwose kraist be buo chuku koromame, se o seni chochi mi pirime, ye mamgba be geletein nyanabo bara bu. chochi mi ani kraist be oiu-e, ori mi ani be kara mi-e, ori mi nyo goyegoye bu ye mamgba nwo mie karama bo be-e. fi bu boro mun dumo bu so  borosa siki teme-anga bu o fime oninea bipipokika na sima na gose.  ani siki mi, o sekiri be si-a miemieye ma duko nwengime o foru bie sime kuro-a teme ma be bereton bo be bipipokime, ani mioku tamuno be bipipokika apu ma dikidikiari teme be. ini sime bara kokoma ye-e ani mine mgba wa sime oku-e, se ojumini mi bi bara se minea dumo konme, minea ojumini ma na koroma ma na bi bara wa nwose yemieme. minea ojumini be mieye sime bara bu, mine-o, piki bebo-bebo soni, ani ton weri wa pirime na wa tamuno igani mi chuku sime torusioribia.     okuma tamuno be dikibugerere mi opuma bakame, o nyana wa piri belema piki opuma duba so okuma wa teme-anga bu minea bipipokika bu fi simeari ogbo, o mine se kraiset be bu chua se wa dumomame. tamuno be dikibugerere bu mi o boro duaboroma nyana ye-e. wa kraist jizso be na gboriye mie mi bu o mine se o bu chua sisemame, wa o bu so sobie bu beretonbia bara. o min mi now mieme se bobia siki mi mgba bu oria sabamasa opu dikibugerere mi nwo diepakumabia erechi-e, o se minea bu diepakuma belema mi kraist jizos be bie bu. okuma tamuno be dikibugerere bu mi o boro duaboroma nyana ye-e. bereni bu, omine mie bo ye buke, okuma tamuno diepiriye-e anim-erechi ani se bubomabia gboribo so ofori-e. tamuno be ani wa se mi bara weri ye-e, se mine se kraist jizos be na gboriye mie mi bu, o wa teme se ibi miemieye nwo pirisam ani o karakarama koroma wa piri na wa mie nwobe ye mi-e. kraist be bie gboriapu-e    omine jinseapu ma, yi bara bu juapu ma bupelekapu nwose chin apu ma ani bupeleapu nwose inia bu chin apu ma, (ani owuapu se inia oju mieye ani ani fie-a ye-e) borosa siki o sime bara mi o nwose biekoroma. anisiki mi o kraist be bu sikimame. omine igoni apu-e, tamuno be seleoki-a tomoni ma bie omine ofori-e, oboku ma bie o kiekiri nyanake, ani tamuno be bereni oria tomoni ma piri-a ye ma bu serere-a ye ma, se min tomonikiri mi bie toruse dikiye nyanaka piki tamuno nyanaka bara bu o simeme. okuma mioku bu kraist jizos be na gboriye mie bu, omine sasama simeapu ma, ini nwo okibo kpekimasam kraist be agbamie-fii mi bu. aniatibi kraist be na minabu na deinma okibosam juapu ma na jinseapu ma na nwose gbori apu mie mi by, ori oria oju mi nwose ini pu sikima wariagbagba mi, ani ini seni taraka apu mie yemi sumagbinsam. o juapu oloko mi nwo kansinme ani tonkoroma aye ma na piki ama dikidiki olomoma na miese mama sema bie nweni o gbori kraist-be-na-gboloma iwo-a tomoni now tempakumabobia oku, min bara bu o dinma mi nwo mieme.  mgbesechin ogono o kon fi mi bu kraist be inia taraka mi nwo bame mgbesechin mi bu o boro mama sema nwo okibo gbori oju mieme, se ini pikimabo tamuno be pirime.  ani kraist be bo ibi bere mi be deinma okwein nwo kno nwenimgba piri oku-e, o kon omine jinseapu ma pirime ani tamuno be bu sasa apu ma, piki juapu ma na, ani ori na kpekima sime apu ma. kraist be bu mi mine mgba, juapu na jinseapu na ineda bo gbori teme bu dabo be torukubu bu iriama ye-e.    anie nwobe siki, omine jinseapu ma, omine bari boapuke anikanika igoniapuke omine mioku, mine tamuno-a tomoni ma na gbori ama apu-e, piki tamuno be furo apu-e. omine soni okunwengiapu ma na ikiankoroapu ma na dipi chukuseke dupari mi ogono ini o nama chiemasam, kraist jizos be na minabu na ani ikoli mi be dupari be-e. ori ani bebe wari mi mgba now olo gboloma bo be-e, piki miese ani seni mun tamuno fiafia opuwari nwoso bo be-e se ani se ton bu weri nyanabo be piri bo be-e.  ori na gboriye me bu, omine soni ini o se isi apu mamgba bu chua nama gboloma, se tamuno be o teme be bu boro anga nyo nwo mieabe. pol be nwengi jinseapu ma piri firi  min mi gose, iri pol be, kraist jizos ikolibo be, omine jinseapu ma tibi gose tamuno be tekeme.  pikipikiye ofori-e na tamuno be oria dikibugerere bu mi firi mi nwose i pirime ari ani nwengi omine piri omine be ibi gose.  tamuno be o ton koroma boi yemi nwo mie belema i pirii, se ani seni i dieme, (a kpuluma min mi gbolomaye nwo giensam.  a gienye mi o nimikase now kien okuma, omine ineda kraist be bu a kainbo boi yemi nwo dawonemibia). borosa sikima bu mi boi yemi ini ani duko tomoni pirike, okuma mioku tamuo be o teme be bu boro ani mie belema oria fiafia okunwengiapu ma na ikiankoroapu ma na pirisam.  min boi ye mi-e ibi bere mi bu jinseapu ma ini juapu ma bu so tamuno be belema ma nwo diaokisam ini gbori oju mi be apu nwososam, se tamuno be kraist jizos be bu boro bereni anye ma nwo diaokisam.    tamuno be sosikima diepiriye nwose i pirime, i se ibi bere mi be firinwengibo mie bu.  iri iderima tein tamuno-a tomoni ma bu bokatein bo be nengime, ani soni tamuno be min kiri mi nwose i pirime na iri mun kraist be oria dachie nyanaka pere mi be ibi bere mi nwo duko jinseapu ma piri-e, iri tamuno be se boi bu weri yemi o nwo miebia oku se bobo toru finjibia. chuku saki bu ngisi, tamuno be, ani ye mamgba teme bo be, min mi se boi weri se o bu pirime,  miese mi siki mi bu, oria pekere kirikiri nemi mi sobie sime tibini enjelapu ma na, bereton apu ma na, chochi mi bu boro, nwo nemibia oku. tamuno be min mi now mieme oria kuluma nyanaka yeton mi weri sime bara bu, ani wa nyanabo jizos kraist be bu o boro miesa yemi. wa ori na gboriye mie piki o bu bereni nyana ye gose, ani bele wa prime na wa tamuno be toroko nwo mun balafa nyanaka bara bu.  anie nwobe siki, ari o tekeme, ye ominea kubie lokoma, aniatibi ari omine gose torusiori ari ye gose arimgba soye bara bu sime o pirime. kraist belema mi     min mi tibi gose, dabo be toroko a kpereki tekeme, o bara bu ani sobie na sekiri bie na sime furo goyegoye boro mina ere nwo nyana bo ye-e.  a tamuno be bara bime na ori oria boma mi be pere bu, oria teme be bu boro kuro se o piri miese omine ominea bie bu inyo nyanabia bara, se a piki bime na, bereni bu kraist be ori ominea kubie mgboluma seni ori anga nyo miebia bara. a tekeme, na, belema bu o weri ominea kunoma na chukuma na nwo chua,    miese o tamuno-a tomoni ma na gboloma kuro nyana seni krtaist be belema mi finjima la oku na, nangwo la oku na, gele la oku na, piki gbun la oku na o nwo kainbobia bara. iin, ye o bo oria belema mi nemi, nweni ineda beinma ani nemi-eke nwobe soni, se miese tamuno be, sime bara mi, o minea by bein karabia bara.    ye boma sime tamuno be piri, ori ineda wa be eka bara, anikanika koroma eka bara nengima bara nwo miebia bo be se tamuno be boma sime chochi mi bie o piri piki kraist be bie bun a siki mamgba bu, besiki- besiki la amen.  ojo mi gboriye nwo mie mi  iri, ikolibo be, a firinwengi nyanabo be piriye gose, o tekebe na, tamuno be o chin bo lamasa kiri mi gbein dumo o now kon.  siki mamgba, o bu iderima, bunemi, piki yeinema. omine ominea belema now diepakuma yeseleka dumo nyana jinbo-jinbo piri bu. ominea inyo la oku o now mie se teme be seni o piri gboribu sime mi nwo koko, omine fina gboloma deinma mi bu. gbori ojumini omi-e, piki gbori teme be na, ani tamuno be gose o chin ye mi bu gbori toruse- dikiari ye piki simeoku mi-e. gbori nyanabo, gbori bereni, na gbori mengisara, mi omi ye-e.  gbori tamuno piki nweni mamgba dabo omi-e, ani nwenimgba nyanabo be-e, o nweni mamgba bu boro piki firinwengi piki nweni mamgba bie firinwengime.     minea bu, orubobo sosikima diepiriye nwo okisamm, kraist be ani piri na gbein oku. fiafia diri mi duku bara bu, ori iwo mun gele nyoma la siki, o ton-a omu bie kunboapu se obu chua mume o diepiriaye seni tomoni mamgba pirime. mioku, ori iwo mume mi ani che fie ani fieme na, tatari, o koro bome, ani mi fieariye na o tatari koro sekiri chuku bie gbuntein nyo ma nwo mume.  ani okuma ideri bo bo be mi piki iwo mum gbori bo be-e, so mi so boro koro bo be-e, o torukubu mi se tomonikiri mi beinmabia ye erechi.  ori, mi diepiriaye se tomoni piri ye-e, o da-apu tonme, ini okunwengiapu nwoso, isis apu ikiankoroapu some, da-apu tonme, ini okunwengiapu nwoso, isi apu ikiankoroapu some, da-apu ibi bere duko wasamapu nwoso, da-apu ananadikidiki na yedieapu na nwoso. o min mi mieme, tamuno-a tomoni mamgba nwo karakarama kraist dukonwengiapu firi mi nwo piribia bara, kraist be oju mi nama chiemabia erechi. miese mine mgba bo gboloma gboriye meibia oku, minea bereni bun a piki tamuno toku be dawo nemi bu na, wa bo ogulasa apu so biabara, gbotubara gele mun kraist be laoku mi labia bara.  anisiki wa bari awomeni bara sime-eke, se obori se nweni chiema die aye ma ambura bara seni wa suma piki foru bara seni wa vukumama boro eka bara, ani inia epelema se jin-apu se mun siye bie chuari apu ma.  aninakaraka, ye wa belema teme bu weri kokomaye mi duko, wa book goyegoye bu seni mun kraist be labia, ani tibinibo be. oria bereton chuku mi bie ani oju mi bu sime kirikiri-a pekere mamgba bo gbolomaye-e, se bene oju mi mgba olo ogbolomame ini se ani piri anda-na ikoli-na ma bu. aniokuma, sikima sime pekere goyegoye ani nwengi na ibi firi nwo nwengi okuma, bebe oju mi mgba seni se belema bu ania bu nama chiemabia. kraist be bie sime iwo dumo mi     ani gose a nyanabo be ere bu o beri jineabe, na o bari oruberenemi apu dumokon bara konma muma, ani mina koroma ma yebusokapu ma, piki mina kubie ma kanakana bie sime apu ma. tamuno be piri dumo bu ini kiri nyanake, aniatibi ngisi ini nemi ye ofori-e, ini piki konogo kuromame. ini bair bugerere nemike, ini inia bu a se simiemieye pirisa se buoloka bara se bugbeinka aye nwo mieabe.    ani kraist be bu o dawo yemi anike   pikipikiye ofori-e omine o gbolomaye nwo name, se o dukonwengiapu bara bu jizos be bie sime karakara mi ini nwose o dieme. anierechi, omine ominea olomu oju mi bu barasin, o miese omine olomuma konkon dumo bara mi kon yemi – obori se ani chin ari pukosolima aye ma baari olomu oju mi.  ominea kubie na ominea koroma ma na o gbotubara nwo mie iwoma, pikina iwo oju mi chua, ani tamuno be o kike bara se teme ye mi, pikina mina bu diepakuma ye mi karakara bu na fiafia bu na.     aniokuma iruo kon bari ofori-e bebo-bebo karakaraye mi duko inibo juo bereni-nyanabo piribia, aniatibi mine mgba kraist oju mi bu gbori apu-e.  i igani-abe bebe berenima se iya igani mi i se mum si bie chu piki bebe ene mi mgba se igani bu simema. embe se oru be pirima.  ye furufuru bo be o bari furuma, se o saki firinwengi se furuka bu o seni obu dikidikibia aye nwo mie obu piri, piki ineda barachua igwein-apu piri, ye seni nweni lamabia okwein konma, okuma i okwein- ari siki, barachuabia okwein kenge nwo kon, jinbo nama chiema piki bupalimaye mie inibo piribia ye, miese i dukobia ye mi ibiye mie naa-apu ma piribia bara.  piki miese tamuno fiafia teme be kururuma aniatibi teme be ori elemima nwose i pirime na tamuno be i anyaname, ani mi onyechiema ye-e na gbori ebne bobia tamuno be i mie se i ibu nyanabia.  kubie aku na, owoi kubie na, igani nab u ibu sin. oloku na wolo na bari ofori-e, taraka kubie chua bari ofori-e. aninakaraka ibi mie kubi na dein kubie na o nwo nyana jinbo-jinbo piri piki yebu barasin jinbo-jinbo piri, tamuno be kraist be bu boro barasin o piri sa bara mi. enekubu mi bie anga mi  omine tamuno be bu yela awo-e nwobe siki o bukuroma o simeoku sime. belema mi bereton ominea dumo ma piri, ani kraist be wa belema se obu se tamuno be bubele kunu diepiriye agba na nwo mie wa piri oku mi.     omine tamuno-a tomoni-e nwobe siki ani karakarake sefi miemieye anikanika, fiafiaka dumo, anikanika ngerifi doki miemieye ominea ogboku bu ini nwo duko.  ani piki bugbeinke bugereerema okwein, yenemika okwein, anikanika yesoka bara o nwose okwein kon. aninakaraka miebaka se tamuno be be.  o nemi gbeinme na sefibo, anikanika fiafiakabo anikanika ngerifi dokibo (aniatibi ngerifi- doki mi oru teke miemie ye-e,) ineda kraist be na tamuno be na amanyanakiri mi bie diekiri nyana eke.     ye gboribo soni yenemika okwein se obori se o chinma aniatibi maa aye ma gose mi tamuno igani bo o bipipokika apu ma ogono gbanabia ye-e. ani mi gose ngisi oko sime apu na miegboloma nyanama. omine na ominea bun a kanakana bie o simeme, okuma o bo nyanabo be tomoni nwo sosa kikim omine enekubu mi bie omi-e. anierechi, omine enekubu mi bie sime apu bara nwo seni dumo konbia.  aniatibi enekubu mi ani ibi na, karakaramiemieye na, piki karakaraye goyegoye be chinmgbolu chua-chuaye-e. o bukuroma nyanabo be bubelebiaye now dawo.  o tomoni mieari yebusoka aye ma na miegboloma nyanama, sime kanakana mi piri-a ye ma. aninakaraka, ari oki pakuma enekubu mi bie bo ani kokoma opuma bugereremame, ini boima anga bu mie aria ye ma nwo dukopakuma mi.  se ini ye mamgba nwo oki pakuma enekubu mi bie bobia siki, min ini be ametemeso-sime-bara mi belema bupakumabia ye-e aniatibi belema bupakumasa ye goyegoye enekubu nwosome. ani mi ini gose nwobe ye-e. sise monobo, piki sise fii bu, se kraist be ori iya ogono biabia.     anierechi o torubwinma ominea dumo kon. mieye nemikapu dumo o nwo konma, okuma yenemiapu dumo o nwo kon. omine o nyana siki mimgba nwose ibi firinwengi, aniatibi ene ma ari si warabe. aniokuma omine obori apu now some, okuma o bukuroma nyanabo be bi na o mie nwobe ye mi doki mie.    omine iru bu torubama ma, ani papa o simabia ye mi aninakaraka, ye teme be o bie bein.  fiafia nime ma na, nirne ma na, piki osi nyana nime ma na be okwein ma nwo kon jinbo-jinbo piri ominea kubie bu diri bie nime ma na fiafia nime ma na o nwo chu nyanabo be tokoni. wa nyanap jizos kraist be ere bu, o siki mamgba yegoyegoye bu miebaka seni tamuno dabo be be. taapu na deapu na    o kraist be bu nyana mangima mi gose o buiderima jinbo-jinbo piri    taapu, o buiderima nyanabo be piri bara mi o nwose iderima ominea deapu ma. aniatibi bdebo be o kuro nyaname taroma bu, ani kraist be chochi mi bu kuro nyana oku pikina kraist be na mrnabu na am chochi mi be duaboromabo-e, ani oria oju mi. anierechi taapu ma beinma inia bu iderima inia deapy ma piribia, chçchi mi ania buiderima kraist be piri oku.    deapu omine ominea erema belema, kraist be chochi mi belema, se o dumo se ani piri oku mi. o min mi nwo miweme chochi mi seni ton bu weri tamuno be piribia erechi oria okwein bu ori ani miefiafiama so siki, ani seni mengi bie sikiri bu.  o chochi mi oki obu piribia erechi ani be ibi mi mgba bu, yori-yori na, dukosimabiaye-oforika bara bun a, iloli bu oforika bara bu na, purukuyebuyoforika bara bu na, anikanika jin konmaye nyanaka bara bu na. ani bara mi deapu ma nwose inia taapu ma belema gbein bara-e ani ini inia ojuma belema oku mi. inibo tabo belema bo be, ori obu belemame. ( gboribo soni ofori-e taraka seni inibo oju werimabo. aninakaraka, ori ani koko se ibioku seni ani dikidikime. kraist be seni chochi me mie oku mi. aniatibi mine oria oju bu sime apu-e.) fiafiadiri mi duko bara bu, min mi gose owubo be dawu be na nyongoroma na koromasobia, se taroma na gboriye miebia, se ini mama apu ma bo gboriye nwo sobia. gbori gbun karakaraye omi-e, mi fiafiadiri mi miebelemariye, ari ani kainbo oku, ani kraist be na chochi mi na be gboloma mi-e.  okuma piki o gbolomame, debo goyegoye inibo mina bu belema oku se inibo tabo belema, piki tabo goyegoye piki ninibo debo osi. awo na ini yiapu na  awomeni, ominea firi-e, nyanabo be bie bu, omine o  yiapu ma dukoye mie, aniatibi min mi ani mie gbein ye-e, i da na i nyengi na osi min mi ani berenipiriye nyana tatari oloko mi-e miese ye mamgba iri na ibibia bara, i piki ama mi bie anga bolomabia oku.    awo yiapu, omine ominea awo ma iganimabiaye nwo miema. aninakaraka, o nyanabo be bu weri ini dikidiki se ini dagbukukuma se ye seni ini diepakumabo. omoni na ini nyana apu na     omoni-apu, omine sekiri bie o nyana apu ma dukoye nwo mie balafa na bugeregere nab u, piki ibi kubiemgbolu bu weri ani mie, o firinwengi kraist be piriabe nwobe bara bu. o min bara mi nwo mie, ini toruse o dikiari siki kenegeke, inia toru ibi fe gose okuma omine ominea kibie mgba seni tamuno be bi bara nwo mie, kraist omoniapu bara. omine omoniapu bara nwose torubelema ominea firinwengi, o firinwengi nyanabo be piriabe nwobe bara, nwengi papa-tomoni pirika bara. se biekoroma na nyanabo be bebo-bebo gbeinbia, ani boro omonibo-o anikanika furotoku-o inibo nwengi ibi firi gose.    nweni nyanapu, omine soni ani gbori bara mi nwose yemie ominea omonima bu se o bari ini eremama boroma. o se biekoroma na omine na ominea omonima na o sime sobie sime gbori nyanabo be pirime, ani gbori bara se berekon bebe-bebo piripiri bo be.  tamuno be omu aye mamgba    anibe kuluma nyanabo be na gboriye mie bu omine ominea inyo mi nwo nama chiema, ye oria opu kuro mi bu o weri ani bara mi mie o piri. tamuno be seni o piri owuni-a ye mamgba o nwo biri, miese omine ineda oru be si epelema bie chiebia bara. aniatibi wa tomoni na owusoke, okuma sitibi nyana teme-anga be owunima-e, sobie bu, bereton-apu ma na, kuro nyanapu ma na piki min kanakana-buo-mi-be kuro ma na-e. anierechi mioku. o tamuno be owuni-a ye ma biri se si-ene mi bo la siki, omine ineda tarakabo be, se o pakabia owu mi dachiemabia bara se o somu ania kuluma labia siki, o pa ominea kiri bu chie simebia oku.     anierechi o bukarakarama chie sime, karakaraye mi nwose birikunye mie ominea konju ma olo kuroma, karakara miemieye mi seni agbo mie ominea ekpe ma gbein bukarakarama ibi bere mi be deinma mi duko mi, seni akpaka mie chua.  siki mamgba bereni mi se agbo mie se ani pura gbaso aniatibi omine ineda ani seni si bo be tein fini kori-oku kori-a-dein mamgba nwo bimabia. piki duaboroma mi nwose okpo chu mie oki piki tamuno-okwein mi se kongo-agiji mie, ani teme be se i piri ye mi. teke bu min mi mgba nwo mie. tamuno be barachua nwo bi, pakaye goyegoye gose teke teme be dagbukukuma bu. min mi gose obi bu sime, se ngisi inyo lokomama. siki mamgba tamuno tomoni mamgba gose teke. o piki teke i piri miese tamuno be oku seni i piribia bara, a kubkarakarama okweinbia siki balafaka bara se okwein piki miese ini ibi bere mi be boi ye mi nemibia oku. min ibi bere mi gose ari oku nwengibo nwosome, mioku ari ikoli bie omi-e nwo besoni. o teke, miese a toru kuroma ibi oku mi duko ari ani mie gbein bara bu. kuluma kerenibipi     tikikos be, minabu yela minabo be, piki kubie se bugbane gbein nyanabo be firinwengibo be, i gbolomaye mamgba nwo nemibia bara. ani a gose o seni o firimari ye-e wa simeoku o nwo duko  o piribia erechi, piki o kubie kuromabia bara.    ye tamuno dabo be na nyanabo jizos kraist be na deinma na, belema na, piki bereni na nwoseni kraist be bie sime minapu mamgba piri. ye tamuno be dikibugerere mi omine mgba na sime, omine fieka belema nyana wa nyanabo jizos kraist be priapu ma. amen. galesia sime minapu mamgba ibu so kerenibipi seni galesia mi bea chochima firimaine.  ye tamuno minea da be na piki wa nyanabo jizos kraist be na dikibugerere na deinima na seni o piri.  minea tamuno piki minea da be bipipoki bu kraist be obu se agba mieme minea si ma gose min si tormonikiri mi bie mine duaboromabia erechi. boma mi sime tamuno be piri besiki bu amen. abu gbori ibiokwein mi 	 omine i bugiripumame siki ma boroka simeogbo kraist be dikibugerere mi bu boro o chin bo be o nwo jirinasi nyb hub uvuijwein okiabe. ani sime bara in ibiokwein soni oforie, okuma a min mi nwo dukoabe aniatibi ominea kubie lokoma ari apu omie, kraist be ibiokwein mi piki ibo dokiari apu. okuma boro nemikase mineo anikanika boro sobie korobo enjelapu so, we duko o piri sa ibiokwein mi sikima be jinye dukobia bo, ya tamuno worinime sime inibo piri wa tatari duko borosam, a piki mioku bari ani dukoabe na nemikase tomonibo wa duko o piri se omine oki sa ibiokwwein mi sikima, jinye nwo duko o pirime bebe, ye tamuno worinime sime inibo piri. 	 min mi ani fieau na a tomonibo tokoni bipi nwo dokia be anike, ngisi a dokiariye tamuno tokoni bipie tomoniogbo bie ari ere paka dokiau ari ani mi nwo miebia erechi dokiabe bebe, iri bari kraist be firinwengiboke. pol be bo okunwengibo nwo so bara mi  ye a duko o piri, iya minapu, na a dukoari ibiokwein mi tomonibo bara bub o i la yeke. ari ani oki gbori tomonibo bara soni oforie, piki ani seni i diebo so oforie. jizos kraist be mi belema ani seni i die yee.  ini duko o pirisame a bara werima dumo konkon bara mi ari i kubie se hyaoy tamuno teke bara mi bie chu gbunma siki, a dikibugerere nyanaka bara se torusiori se tamuno chochi mi piri bara mi, i inyo la bara a nwo mieme ani famabia erechi. iri na oguapu ma be tonapu bu a toroko dame juapu tamuno nemi miemieaye bu. ari opuma olomua dapu ma be ama miemieye bu ofiri kubie nyaname.   okuma tamuno be, oria dikibugerere bu, ma ini i yi ka simeogbo i seleokime piki i chinme firinewngi o piribia erechi. se ori aniduko peleme, na ori oria toku be se belema i diebia, miese ari o gboloma ibi bere mi duko jinseapu ma piribia oku. a tetema okibiaye gose dokima mun gboribo so oforie. a pikina jerusalem bie tatari okunwengi sa apu ma so damamunke ini oribia erechi. aninakaraka a kirikiri so arebia nwo mume, anisiki a piki vinpiki damaskos mume. terea kura boro siki remi a so jereusalem mun yee, pita be bipi okwein naabia erechi ari ori na mama wiki nwo simeme. a jin okunwengibo orike jems be sikima okuma nyanabo be numbireowu be.   a gien ye mi kokoma yee, tamuno be o nemi warabe na ari iruokonke  ani mi boro siki, a siria na salisia na nyo ma nwo mume. anisiki mi bu judia bie sime chochi ma bie sime apu ma, toru bu ini i nemike. jinapu dukoari ye ma kenge mi ini nemi yee na minea torusiorimasiorima bo be, mioku o famabia erechi doki bereni mi, be bere o nwo dukoabe anierechi ini i gose boma se tamuno be pirime. po be na isi okunwengiapu ma na oyi ineuba kura finji bo boro siki a vinpiki jerusalem mume, banaba ve ba na iri na, taitos be nwo oki ibu chuame. a gose mun ye ani tamuno be ani se belema i dieme na a mun. se tibida apu ma na kikima anga iriamame anisiki a duko jinseapu ma piriari ibiokwein mi nwo duko belema ini pirime. a bike a nwengisa firima bo papa ye nwo s. iri na agbamabo taitos be, ori griki boe nwo be soni, bupelekapeleka nwo be soni. ini soni bereni mi be apue nwo be bara ini nwose ori na yemieke, dapu dokime ori ani mie nwo be soni. ini soni bereni mi be apue now be bara ini nwose yemieme, mina apu ma yeonyeapu bara se sinini minea ogboku so bome, miese kraist be an mine na be gboriye mie mi bu, wa boro minea bu nyana oku now dokibobia erechi. ini wa se omoni mie dokime. okuma miese ibiokwein mi be karakara mi weri kpainma o piribia erechi ngisi wa siki se ini pirike. 	 okuma inia bie toroko da apu simeoku sime apu ma, a min mi nwo dukoabe aniatibi ibu ani opu kiriye mieke ini soye soye soni, aniatibi tamuno be o nwebua toru kun berekonkonke – a nwo bere be toroko daapu ma ini iwoma koromabo duko i piri ye oforie. aninakaraka, ini orime na tamuno be ibiokwein mi duko jinseapu ma piri firi mi nwose i pirisam, o se pita be piri se ori ani duko juapu ma nwo piri bara mi. aniatibi tamuno kuro bu ini i se okunwengibo mie jinseapu ma pirime, ini pita be nwose okunwengibo mie juapu ma piri oku mi. jems be na, pita be na, piki jon be na toroko da apu oku sime apu ma nemi bome na tamuno be sosikima min firi mi se i pirisam ani ini banabas be na iri na bara nwo da yee. se diepakuma na mine mgba gbori aruapue. minea bipiogbosome na banabas be na iri na jinseapu ma ogboku bu firinwengi, ini ma piki juapu ma ogboku bu sime firinwengie. ini belema biye, ani wa inia ogboku sime miebia oku ofori apu ma nwose biekoromae, ani gbori ye mi mie bu i kubie piki chiechiechieme. pol be antiok bie pita be dikiganime   okuma pita be bo antiok la siki, a belema ori na tuburume, aniatibi o belema mieirimame. jems be se sein owuapu ma bo anio laka siki pita be jinseapu ma bie bereniapu ma na yefifime. okuma mina owuapu ma bo la siki, ori obu jinesinme, se bari jinseapu ma na yefi dukuke, aniatibi ori ini bupelee nwo be apu ma dikibalafame, ori inia bu omie nwo be apu ma dikibalafame ori inia bu omie nwo be ye gose. isi hyaoy ma bu minapu ma soni piki pita be dikima balafa apu now some banabas be soni piki sinini mun inia balafa mjemieye mi bie some. a bo ori na ini gbukukuma ibiokwein mi be kokoma ye mi duko nwengike nwo be siki, a nwose nweni mgba tiriji bu pita be beme, iri jubie, ani soni jinsebo dumojin oku i nwose dumokon simeme, jubo barake. nde anijokuma i ineda kuro bara se jinseapu ma mie se ini juapu dumo now konbia oku juapu ma na jinseapu ma na bereni bu ini duaboroma nyaname 	 kokomayee, yi bara bu mine juapue, mine simie jinseapu make, ini se ini chin bara bu. ani soni, wa nemime, na jizos kraist be bu kenge mi tomonibo boro bo tamuno be na karakarabia yee, ngisi oloko mi bi ye nwo mie mi buke. ani okuma kraist be na gboriye mie bu wa bukuroma boro bo tamuno be na karakarasam now be siki, mine ma so jinseapu ma simie oku mieme – ani nwo fieau na kraist be si mi be firinwengiboe ani gose oko pakabia ye oforie a nemikase saki piki a kansarasa oloko mieye mi nwo nama chiemabe nwo be okuma, ani okuma ari ibu diepakumabe na iri oloko kan boe. oloko mi na gbolomaye bu, ani sime laokulaoku soni, iri fi sa boe oloko mi bara na bas a boe miese a dumo tamuno be piribia oku. a kraist be na oria mgbesechin ogono fisam. anierechi dumoari bo be bari irike okuma kraist be mi i bie dumoari yee. mioku a konari dumo mi, a tamuno toku be bu nyana bereni bu min a boro se dumoariyee, i belema se oria dumo se i piri bo be. tamuno be dikibugerere mi ari ani siki dukuke. okuma ini nemikase, oloko bu boro tomonibo miese inibo tamuno be na karakarame bebe, ani fieme na kraist be kon fi mi papa fame oloko anikanika bereni omine yenemika galesiapu tubo ominea bie din omine mgba torukubu bu mgbesechin ogono kraist be bakuba oku mi ini now duko belema o pirime. min gbori ye mi kenge o nwo duko okom oloko mi biye mie bu o boro tamuno teme be nwo oki muno, se ibiokwein mi naa se piki ani bereni mi bu o boro ori oki nde o gose ineda nwo sime obori so ye o tamuno teme be bu weri sakime mioku o biau omine ominea kuro bu weri ani mie karama omine ori torusiori mamgba papa fame aro pkipikiye oforie, papa fake omine oloko mi biye nwo mie ye gose tamuno be seni o piri, piki ominea ogboku bugbiripumaye mie muno, se omine ibiokwein mi naa piki ani bereni ye gose. 	fiafiadiri mi ebraham be bu duko ye mi nwose biekoroma na, o tamuno be berenime, se o tamuno be bu nyana bereni mi gose, tamuno be karakara bo bara nwose ori okime. aniokuma o nemi gbeinme, na kokoma ebraham be bu pakabo apu ma ani bereni nyana apu mae. fiafiadiri mi pikina taatari dukosam na tamuno be jinseapu ma inia bereni bu boro ini na karakarabia. anigose fiafiadiri mi ibiokwein mi bu boro ini na karakarabia. anigose fiafiadiri mi ibiokwein mi bu boro duko ebraham be pirime na tamuno be ibu boro tomoni mamgba nwo belemabia. ebraham be bereni se belema nwo nyana kou mi ani bereni apu ma belema nyana sa okue. 	 kubie se oloko mi dukoye mie bu gbana apu ma ini worinime chuku bie omie, aniatibi fiafiadiri mi nwo beme, siki mamgba oloko diri mi bie gien ye goyegoye nwo mieka bo goyegoye tamuno worinime chuku bie inibo omie mioku ani beleme na oloko mi bu boro tamuno be na karakara gbori tomonibo so oforie, aniatibi fiafiadiri mi nwo beme na, bereni bu kenge boro tamuno be na karakara bo be mi dumobia yee. okuma oloko mi ani bereni na me gboloma nyanake. aninakaraka, fiafiadiri mi duko obara bu, oloko mi biye mie bo goyegoye inibo dumobia.  okuma kraist be bo wori sa bo so wa piri sa ye gose, ori oloko mi okibo worinime mi bie mine pekere pakuma bosam aniatibi fiafiadiri mi now beme na, ini se chin ogono sololo bo goyegoye inibo tamuno worinime chuku bie omie. kraist be min mi nwo mieme, miese tamuno be bereni se ebraham be piri belema mi ini nwose kraist jizos be bu boro jinseapu ma piribia oku, miese bereni bu wa boro tamuno be bereni teme be nwo daokibia bara. okoko mi na yeberenibipi mi na  iya minapu, ari ene bene bene bu mieari ye nwose ye otomae muabeu mama apu ye bu bipiogboso nyana se ani gose bara se diri punu okuma, gboribo soni ani kan eke piki ye seni ania bu chua eke. mioku, tamuno be yebereni ebraham be pirime, piki obu pakabobia bo be na, fiafiadiri mi ani bakapu beke, okuma gboribo kengee, ani fieabe ere go okuma ani kraist bee. a fieariye, ani na, tamuno be ebraham be na oboku fime, se yeberenime na ori ani kokobia. obuko kura ende na kura soi na boro siki piri sa oloko mi, ineda ani oboku mi kan se tamuno be berenisa ye mi sin eke. aniatibi tamuno be diepiriye mi nemikase oloko mi bu serereme nwo be okuma ani simeokusimeoku soni, tamuno be bereni ebraham be piri ye mi gose min ori ani diepiriye mi now seni ebraham be piri yee.  aniokuma nde oloko mi gose mie ye ini gose ani se chua ye ani se mieirima mi diepakumabia erechie, ani piki sime ebraham be bu pakabobia bo be bobia siki labia, ani yeberenibipi mi sime piri bo be oloko mi enjelapu min ani daboromabo yee. tamuno be na mine na ogboku sime bo be bara bu. okuma, ini bike gboribo kenge soni ania ogboku sopaka now gboriboe be siki, se tamuno be gboriboe. oloko mi gose sime ye  min mi ani dieau na oloko mi ani tamuno be yebereni bipi ma na tuburume enen, ngisi okoke aniatibi tomoni ma nemikase ineda dumo okibobia oloko nwo nyanabome be okuma, mgboku tomonibo goyegoye ineda tamuno be na karakarabia ania bipipoki mi bu. okuma fiafiadiri mi now beme na bebe tononikiri mi mgba si mi kuro chuku bie omie, anierechi sime jozos be bu bereni nyana apu ma piri diepiriye mi, ini ani se bereniapu ma kenge now pirime.  okuma bereni siki mi ma bo laka simeogbo, oloko mi ikoliapu bara nwose wa ikasi koromame okimun boari bereni mi diebelema siki labia. anierechi oloko mi ani minea bu kuro nyaname okimun kraist be bo siki lame miese wa bereni bu boro tamuno be na karakarabia bara. mioku bereni mi bo lasa siki, wa bari oloko mi chuku bie oforie.   bereni bu mi o mine mgba boro bo tamuno awo nwo so sa yee kraist be na gboriye mie bu. kraist be na gboriye mie gose ini mengi seni o sarame, bee duko duko bara bu mioku ini kraist be dumo nwose buchuaye mie o chuasam. aniokuma kiriye bari oforie juapuma na jinseapu ma na ogboku bu, omoni na furoawo na ogboku bu, eremeni na owuapu na ogboku bu omine mgba gboloma kraist jizos be na gboriye nwo mieme. o nemikase sime kraist be pirime bebe, aniokuma, omine ebraham be bu pakaboapue se tamuno be yeberenibipi mi o piki nwo okibia. okuma dukomamun bud abo ye nwo diaokibia toku be, ini omonibo mie oku nwose o mie bia ori be boka siki mi bu, ori kokomaye goyegoye nwo nyaname be soni. ma o boka siki bu, o dikidiki piki ye se oruton koroma o piri apu ma chuku bie o simeme okumun dawu be ton siki mi la. ani gbori bara mi bu mine mgba omoni so se tomonikiri bie sime beretonari teme ma nwo pirime se bo temeanga be ogula sa apu nwo some. se karakara siki mi kuluma bub o la siki, tamuno be oria toku be se firimame. eremenibo yibo bara o nwose bome, se juapu ma oloko mi chuku bie simeme, se oloko mi chuku bie sime apu ma nwo pekere pakumame miese w abo tamuno awo nwo sobia bara.  se diepakuma na omine tamuno awoe n wo be ye gose, tamuno be oria toku be teme nwose minea kubie mgbolu ma firimame, min bara mi nwose oloku teme be, dabo, i da. anie nwo be siki, iri bari omoniboke okuma furo tokue. aniokuma iri oria tokue nwo be warasiki, tamuno zbe o nyana oria awo ma piri ye mamgba nwose i piribia. pol be nyana galesiapu ma piri ibi kubie  boro sa siki mi bu tamuno be omine o nemike, ani miese omine omoni so tamunoka ye ma nwo pirime. okuma mioku o tamuno be nemisam nwo be siki, anikanika a nwobebia, mioku tamuno be o nemisam now be warasiki, nde o gose vinpiki ari inyo nyanaka tibifoinma bere ton o piri sime teme ma nwo damamunbia ye nde o gose vinpiki kpoto mun aria omoni nwo sobia ye o sosikima toru se kiri ene ma na akalu ma na siki ma na nwo dikidikime, piki kurama na. o gose ibu balabalame ani beau na, a nwengi o piri firi mamgba papa fa me  ari o tekeme, iya minapu, omine a simeoku sime. iri, a koko o simeoku sime. o seni i mie sa siye oforie. a gose tatari siki ibiokwein mi duko o piriye o nwose biekoroma aniatibi ibu ibike. iya oju bu iri be sime bara mi dadiki so o pirime now be soni, omine i dikisimake, o piki i sikike, aninakarakka, omine i okime, tamuno enjelobo okibia bara o kraist jizos be okibia bara o nwose i okime. ominea bie opuma beleme cheye pakasa iri na minabu na ineda bebia na omine mgboku ominea torumgbolu ma nwo soki i pirisam omine ineda miebia nwo be okuma. mioku a bo omine na tarakabo nwo so sa a kokomaye mi nwo duko o piriye gose  isi apu ma ini o gose anikanika beabe, okuma ominea bu ibi goseke. ini bebema biari ye ani ibu omine pusikima mie, miese omine ini gose anikanika nwo bebia oku, ani ini o gose anikanika beari oku mi. mioku, ani ibime ani oko sime anikanika nwo be ye mi, gose oko mie ari ye mi nemikase ibi yee nwo bebe – min mi kokoma yee siki mamgba, ari omine na sime siki kenegeke. ibu yela awo a piki, yi jikeari nyengibo bara nwose bufuka nyanabe, a piki ani gbori bufuka mi nyaname. o gose okimun kraist be sime bara mi ominea bie so siki labia. mioku, a pa boro omine na omi okuma, i bubelebia, miese ominea bu a jin kiri dumokoubia oku. ari opuma o gose kpalakpalabe hega me na sera ma na se otomaye mi   ye ari omine oloko mi chuku bie sime dokiari apu ma nwo gbela oloko mi duko ye mi o naaka ani nwo beme, na ebraham be mama owuapu awo o nwo nyaname, omonibo ma gboribo nwo yime, isi bo be furo toku ma o yime. toku yiyi oku ini nwose omonibo ma yi o piri toku be yime, okuma furo toku ma yi o piri toku be tamuno be bereni o piri tokue. tomoni inneda ye otoma ye nwose maa ye ma kainbobia. mama eremeni ma mama oboku toru now dimame. omoni bo ma yi awo ma, ani hega mae ari ani sainai tundu ogono mie oboku mie. hega ma, now ani arebia bie sime sainai tundu mi ogono chiesimebo ma ani mioku be jerusalem opuama mi be mbuboe, ani be tomoni ma na omoni bie sime bo ma. okuma sobie be jerusalem mi ani minabu nyaname, ari mi minea nyengibo mae, aniatibi fiafiadiri mi now beme,  biebele, iri ma awo nyanaka eremenibo  oloku, biebele na oloku, iri jin siki ma toku yi bufuka  	nyanaka eremenibo  aniatibi ini siki eremenibo ma awo nyanatein  debo koroma soka eremenibo ma awo nengibia.  mioku, omine iya minapu ma omine tamuno awoe yeberenibipi bub o ye bara bu, aizik be bara mi. ani siki mi bu, yemie mie bara bu ini yi toku be torusiori seni tamuno tme be bu weri yi toku be pirime, se mioku soni ani ani sime gbori oku mie okuma fiafiadiri mi ani che duko ani nwo beme, omonibo ma na aria toku be na desin aniatibi omonibo ma yi toku be furo toku ma yi toku be na dabo be ingo nwo diaoki eke. anierechi, iya minapu, mine omonibo ma awoke okuma furo toku ma awoe. ominea bu nyana mi o nwo kura ngeri bu nyana mi sime wa pirime, kraist be o mie se wa minea bu nyanasam aniokuma mina bu nyana tomoni bara o nwose chiesime, o bari bereni ma o vinpiki mun omoni so.  poki iri pol be duko o piriabe na o bereni se ominea bu ma peleme bebe, ani fieme na kraist be ngisi obu o ye soke. a piki o berijineabe bereni se mina bupele owubo ogyegoye ani miekamiebia. omine bukuroma oloko mi duko ye mie bu boro tamuno be na karakara biari apu ma, kraist be bu omine ominea bu ma pelesinsam. tamuno be diiiikibugerere mi bie o bari oforie. mine okuma, wa torusedikiye ani tamuno be omine na karakarabia min mi ani wa piki koruariyee tamuno teme be kuro mi bu, minea bereni bu boro firinwengiari bo be. aniatibi wa kraist jizos be na gbonye mie warabe nwo be siki, bupele na bupeleka na mie kirima gboriye soni oforie bebema yemie gboriye ani belema bu boro firinwengiaari bereni mie.  omine ibioku mie simeme tubo o kiki se o bari kokoma ye mi dukoyemieka nde o miese ominea toru irima oku omine chin tamuno be ani mieke. boka fituru sumaye mi ani minaminaka baka fituru mi nwo su ma yee, ini duko bara bu. okuma a pa kubie se ominea by gbana warabe. mina dumo se nyanabo be na gboriye mie mi miese a kubie se ominea bugbaname, na o jin kiri toru nwo chua eke, na ominea toruirimari bo be, o simeokusimeoku soni tamuno be bufuka seni o piribia  iri okuma, iya minapu, a nemikase pa duko na bupele mi bupalimame nwo be.okuma ini cheye gose pa i torusiorimaau ani mi nemikase kokomaye okuma, mgboku iri be kraist mgbesechi bere duko mi bufuka dekibo eke. a bime ominea bubalabalamari apu ma gbotubara mun inia bu ma nwo po eke la.  omine okuma, iya minapu, omine ominea bu nyanabiaye gose ini o chinme. okuma o bereni se min bu nyana mi, se gbeinma siye miema, miese ominea oju ma biari ye bereton o piriye so eka oku. aninakaraka, ye belema mi o miese o firinwengi jinbojinbo piri. aniatibi bebe oloko mi mgba ini nwo kobirima se gbori oloko mieme, i bu belema bara nwose i jou tomonibo belema. okuma o nemikase owoi name yenie oku now mie okuma, se ye se jinbojinbo lama okuma, omine obu ma obi anika o jinbojinbo bafamabia. teme na ojumini na  min a dukoari ye mie ye teme be ominea dumo ma now dagbukukuma, miese omine ojumini mi biari yema o nwo mie beinma eka bara. aniatibi minea ojumini mi biari ye ma teme be biari ye ma na tuburume, teme be biari ye ma piki minea ojumini ma biari ye ma na tuburume. minea mama ye ma taraka apue, min mi fieabe na omine ineda o miebia erechi dokiariye mi nwo mie eke. teme be nemikase o da gbukukumame, bebe aniokuma, o bari oloko mi chuku bie sime eke.  ojumini mi mieari aye ma opuma belema ani minabu diepakumame, sefi, fiafia ka dumo, piki bunjinjima miemieaye na oru teke na, dirikori, taraka, owuso, jinapu dikipukosoli, iganidoki, puadoki, ngerifidoki, kamudoki, ju dia, piki ogbo ton jinbo kiki bunwonwo, irubutorubama, torubelebutima na ari kike jinaye na. a tatari o telema sa bara bu min mioku a piki o tetemari okue, na maa ye ma mieari apu ngisi tamuno amanyanakiri mi diaoki eke.  okuma teme be chimgbolu ma, maa arie, belema, biebele, deinma, yeinema, ibimie, ibi dumo kubie se bugbane gbein, buiderima, piki buolo, maa ye ma ari oloko na tuburuke. se sime kraist jizos be piri apu ma ini inia ojumini ma be yemiebara mi nwo basam, anibe pukotari ye ma na ani biari ye mamgba na. teme be dumo nwo seni wa pirisam o piki bereton minea dumo ma nwo piribia. wa opuaya mie ma, anikanika jinbojinbo iganima ma, anikanika jinbojinbo diki pukosoli ma. o jinbojinbo bufuka nemi iya minapu, o nemikase beyeboye bu miekuramaka bo nwo kunme bebe, omine teme bu nwengiari apu ma, inibo datekerema okuma o dein bara se ani mie. se omine obu obi miese omine soni mun telima bie so eka oku. bufuka bie o barachua jinbojinbo piri, se min bara mi bu o kraist be oloko mi duko ye nwo miebia. tomonibo nemikase koromame na inibo yeso warabe inibo yebu oforisiki bu, inibo papa obori se inibo bu chinabe. bobo inibo yemie bara be bere nwo kon inibo bu piri. ani ibime bebe, aniokuma inibo ani gose opuaye miebia, inibojinbo mieye nwose ani an otoma dikibia siki. aniatibi tomonibo goyegoye inibo ikuye nwo purabia.  ye ini tamuno okwein mi se dieari bo be o nyana ibia ye mamgba seni ye se o dieari bo be na dia,   omine obori se ominea bu ma chin ma, ineda obori se tamuno chinbia bo oforie. tomonibo be o dipiye mi o piki sokubia yee. oria ojumini mi biari ye dipi ani piri bo be, ania bu fi ani o soku okibia yee okuma teme be bie oria ye dipi bo be, o teme be bie bu simegbamaso dumo soku okibia. anierechi, ye inyo minabu fama ibi mie bu, aniatibi inyo nemikase minabu faka okuma, siki la siki wa dipiye wa nwo sokubia. wa siki nyanasikinyanasiki, wa ibi se nweni mgba mie, aniteinanga kokoma bara se minea furo mi bie bereni nyana apu ma. kuluma berijine na kerenibipi na   mioku, ari i bara se gieri o seinma diri mi duba la oku o nwo diki pakapaka doki piki toruseoriaye bu weri buborma dokiari apu ma min punuma o bupelekapeleka nwose o be ari yee. ini gose oko mie ye ani, miese ini kraist be mgbesechin mi gose inia torusiorima eka bara. ini bupele apu ma soni oloko mi doku ye mi ini mieke ini bime omine ominea bu ma pele, miese ini ani se inia bubomabia bara, na ini min miese omine ani miemieye mi nwo mie yee. iri okuma, ani simeokusimeoku soni, wa nyanabo jizos kraist be mgbesechin mi kenge min a seni bubomabia yee, aniatibi oria mgbesechin mi bu ani tomonikiri mi fisa ye so i piri yee. iri soni piki fisa bo so tomonikiri mi piri warabe. ani ngisi bere nyanake tomonibo bupele anikanika bupeleka mi. bere nyana ye ani inibo bo iwo bo nwo so mie. inia dumo bu, min oloko mi now duko newngiariapuma, ye deinma na dikibugerere na sime ini piri, piki tamunoa tomoni mamgba na.   okwein kuluma bu ye gboribo soni gbori bufuka so nwose i piri ma, aniatibi iya oju bu sime eleika ma diepukumame na iri jizos omoniboe.  ye wa nyanabo jizos kraist be dikibugerere mi omine mgba na sime, iya minapu. amen.   efisosiapu    pol be se efisosiapu ma seinma  firifirimadiri mi  diepakumaye    pol be se efisosiapu ma seinma firifirimadiri mi dada dukoari tatari ye ani, tamuno be … temea ye mamgba okibo gboribu wei, sobie na tomonikiri na bie sime ye goyegoye, se kraist be tibinibo so ari piri .. ani piki duko tamuno be oria tomoni ma piriabe na mi ton koroma sa ye mi fieye mi be dumo ini nwo kon miese tomoni mamgba gboribusimebia erechi ani kraist jizos be na gboriye mie bu.  efisosiapu ma be tatari oru mi biebu ani gieinbo be gboribu sime mi be okweintibi o now konme, ani tamuno dabo be bara werima oria tomoni ma seleoki oku mi be bere dukobu, ini weri jizos kraist ani oria toku be bu boro sibubarasin piri na piki inia si ma bu fima na nyana oku mi na piki tamuno be fiafia teme be bu boro o bereni ini piri opu ye mi miekuroma oku mi na. main karama oru mi bu o kuko diri mi goapu ma pirime na inia gboriey mie mi kraist be bie bo kokomaye sobia oku ini nwose inia gbori anga bu sime dumo mi kon.  tona ye se otoma okwein o nwo kon se tamuno be oria tomoni ma be gboriye mie mi diepakumabia erechi ani kraist be na gboribusime mi bu. chochi mi ani oju kikeme se kraist be tibi bara bu simeme anikanika wari oku simeme, se kraist be ikoli ma be dupari oku simeme anikanika owubosime eremenibo kikeme se kraist be debo bara nwo simeme. min firifirimadiri mi be okwein mi opuma gololome ani tamuno be dikibugerere mi kraist be bie bu sime ye mi be koroma mi o jike la biri bu, ye goyegoye ini orime boika obara bu kraist be belema mi be enekubu mi bie bu na, agba mi na, sibubarasin piri mi, dikibugerere mi na, piki bumiefiafiama mi na.  beretibi ma oruru bu simeoku mi diepakumaye . kraist be na chochi mi na .. kraist be bie iwo dumo mi .. kuluma okwein . pol ani, tamuno kuro bu, kraist jizos okunwengibo be bara bome  o seni efisos bie sime tamuno –a tomoni ma ani inia dumo bu kraist jizos be na gboloma mi bereni nyana apu ma seimabe na, dikibugerere na deinma na nwose o piri    ye tamuno, minea dabo be na piki nyanabo jizso kraist be na, dikibugerere na deinma na nwose o piri. karist be bie sime temeanaga belema ma   o ye wa miebaka se tamuno be be ani wa nyanabo jizos kraist bdabo be aniatibi omine belemasam mine be kraist be na gboriye mie bu, temeanga be diepiriye goyegoye o nwose wa piriye gose, so bie bu. tomonikiri mi ma temeka siki ngisi, tamuno be mine be kraist be na gboriye mie bu boro wa sele oki se oria tomoni mie borosam, miese wa o toroko fiafia piki mieirima nyana eka oku.  oria belema mi gose tamuno be o gbotubara dukopelesam na o jizos kraist be bu boro mine oki o bu piribia oria owuapuawo bara bu mi ani o bubele se o piki ton weri oku mie. o ye wa tamuno be tokoni oria boma nyana dikibugerere mi gose, ori oria yela toku be bie gbeinyeofori bara bu se wa piriye mi gose aniatibi kraist be kon agbamie fi mi gose, wa pokosam, ani mi beabe na, minea sima bu wa barasin nyanasam. tamuno be dikibugerere mi duba la oku diki. ani o se wa piriye mi baka bara bu  oria nemi na ye kainbo na bu mgba. tamuno be o yeton weri opku o nwo mieme, piki mie wa diesam, o boima ton pelesa firi mi na o kraist be bu ani nwengibeinmabia. min tonye mi, ani temea ye mamgba nwo okibo kobirima, sobie na sekiri na bie sime ye goyegoye mamgba, kraist be aria tibida bu.  tamuno be o ton werit bara na o dukopele bara na ye mamgba oko simeme, se tamuno be wa seleoki se oria tomoni nwo mieme, wa se krtaist be na gboriye mie bu, ori ani bara mi nwo biye gose, saki mi ngisi o kuko pelesa bara mi erechi. ye aniokuma mine tatari toru se kraist be diki apu ma tamuno be boma mi tokoni  omine soni bo tamuno tomoni now some o kokoma oku mi nwo naa siki, ani duaboroma okibo o piri ibi bere mi. o kraist be berenime, se tamuno be ori o nyaname nwobe elekima se ominea bu chuame, fiafia teme be nwose o piri mi bu, o bereni o piri yemi. teme be ani onyechiema yee na wa tamuno be bereni oria tomoni ma pirisa yem nwo nyanabobia, pikina min mi mine miekuromame na tamuno be karasa.ngeri tibi nyana nwose oria tomoni ma piribia. o ye wa oria boma mi tokoni pol teke  mm mi ercchi, a saki o nyanabo jizos be bu o nyanabereni mi, na pikina o nyana tamunoa tomoni mamgba piri belema mi nwo naa siki ngisi, ma a kunoke o gose miebeka se tamumo be be. iya teke ma bie ari o se biekoromame, a piki wa nyanabo jizso kraist be tamuno be boma nyana dabo be bara biabe na o atme be seni o piri, ani o miese o yenemibia bo be, piki tamuno be diebelema o piribia bo be, miese omine o nemibia bara. a bime miese ominea kubiema, finji se omine enekubu oribia bara, miese o gose o chin torusedikiariye mi o nwo nemibia bara, o bereni oria tomoni ma piri bugbiripuma belema mi ongo na bein oku o nwo nemibia bara, piki oria kuro mi minea bie firinwengiari oku, mine o bereni apu ma. min, minea bie firinwengiari kuro mi na, ani iku inyo mi, ani ori oki se fiapu ma bie kraist be sisema se o se soamakiri bie oria amabaraanga koroma kuro mi na, gbori yee. kraist be ani anio bereton soamakiri beretonapu mamgba, kuro mamgba, inyo mamgba, alapu mamgba piriari bo bee. ere nyaname, dubatein mi sekiri na, bobia sekiri sime kuroni ere mamgba nengi ere. tamuno be ye mamgba nwose kraist be buo chuku koromame, se o seni chochi mi pirime, ye mamgba be geletein nyanabo bara bu. chochi mi ani kraist be oiue, ori mi ani be kara mie, ori mi nyo goyegoye bu ye mamgba nwo mie karama bo bee. fi bu boro mun dumo bu so borosa siki temeanga bu o fime oninea bipipokika na sima na gose. ani siki mi, o sekiri be sia miemieye ma duko nwengime o foru bie sime kuroa teme ma be bereton bo be bipipokime, ani mioku tamuno be bipipokika apu ma dikidikiari teme be. ini sime bara kokoma yee ani mine mgba wa sime okue, se ojumini mi bi bara se minea dumo konme, minea ojumini ma na koroma ma na bi bara wa nwose yemieme. minea ojumini be mieye sime bara bu, mineo, piki bebobebo soni, ani ton weri wa pirime na wa tamuno igani mi chuku sime torusioribia.   okuma tamuno be dikibugerere mi opuma bakame, o nyana wa piri belema piki opuma duba so okuma wa temeanga bu minea bipipokika bu fi simeari ogbo, o mine se kraiset be bu chua se wa dumomame. tamuno be dikibugerere bu mi o boro duaboroma nyana yee. wa kraist jizso be na gboriye mie mi bu o mine se o bu chua sisemame, wa o bu so sobie bu beretonbia bara. o min mi now mieme se bobia siki mi mgba bu oria sabamasa opu dikibugerere mi nwo diepakumabia erechie, o se minea bu diepakuma belema mi kraist jizos be bie bu. okuma tamuno be dikibugerere bu mi o boro duaboroma nyana yee. bereni bu, omine mie bo ye buke, okuma tamuno diepiriyee animerechi ani se bubomabia gboribo so oforie. tamuno be ani wa se mi bara weri yee, se mine se kraist jizos be na gboriye mie mi bu, o wa teme se ibi miemieye nwo pirisam ani o karakarama koroma wa piri na wa mie nwobe ye mie. kraist be bie gboriapue  omine jinseapu ma, yi bara bu juapu ma bupelekapu nwose chin apu ma ani bupeleapu nwose inia bu chin apu ma, ani owuapu se inia oju mieye ani ani fiea yee borosa siki o sime bara mi o nwose biekoroma. anisiki mi o kraist be bu sikimame. omine igoni apue, tamuno be seleokia tomoni ma bie omine oforie, oboku ma bie o kiekiri nyanake, ani tamuno be bereni oria tomoni ma piria ye ma bu sererea ye ma, se min tomonikiri mi bie toruse dikiye nyanaka piki tamuno nyanaka bara bu o simeme. okuma mioku bu kraist jizos be na gboriye mie bu, omine sasama simeapu ma, ini nwo okibo kpekimasam kraist be agbamiefii mi bu. aniatibi kraist be na minabu na deinma okibosam juapu ma na jinseapu ma na nwose gbori apu mie mi by, ori oria oju mi nwose ini pu sikima wariagbagba mi, ani ini seni taraka apu mie yemi sumagbinsam. o juapu oloko mi nwo kansinme ani tonkoroma aye ma na piki ama dikidiki olomoma na miese mama sema bie nweni o gbori kraistbenagboloma iwoa tomoni now tempakumabobia oku, min bara bu o dinma mi nwo mieme. mgbesechin ogono o kon fi mi bu kraist be inia taraka mi nwo bame mgbesechin mi bu o boro mama sema nwo okibo gbori oju mieme, se ini pikimabo tamuno be pirime. ani kraist be bo ibi bere mi be deinma okwein nwo kno nwenimgba piri okue, o kon omine jinseapu ma pirime ani tamuno be bu sasa apu ma, piki juapu ma na, ani ori na kpekima sime apu ma. kraist be bu mi mine mgba, juapu na jinseapu na ineda bo gbori teme bu dabo be torukubu bu iriama yee.  anie nwobe siki, omine jinseapu ma, omine bari boapuke anikanika igoniapuke omine mioku, mine tamunoa tomoni ma na gbori ama apue, piki tamuno be furo apue. omine soni okunwengiapu ma na ikiankoroapu ma na dipi chukuseke dupari mi ogono ini o nama chiemasam, kraist jizos be na minabu na ani ikoli mi be dupari bee. ori ani bebe wari mi mgba now olo gboloma bo bee, piki miese ani seni mun tamuno fiafia opuwari nwoso bo bee se ani se ton bu weri nyanabo be piri bo bee. ori na gboriye me bu, omine soni ini o se isi apu mamgba bu chua nama gboloma, se tamuno be o teme be bu boro anga nyo nwo mieabe. pol be nwengi jinseapu ma piri firi min mi gose, iri pol be, kraist jizos ikolibo be, omine jinseapu ma tibi gose tamuno be tekeme. pikipikiye oforie na tamuno be oria dikibugerere bu mi firi mi nwose i pirime ari ani nwengi omine piri omine be ibi gose. tamuno be o ton koroma boi yemi nwo mie belema i pirii, se ani seni i dieme, a kpuluma min mi gbolomaye nwo giensam. a gienye mi o nimikase now kien okuma, omine ineda kraist be bu a kainbo boi yemi nwo dawonemibia. borosa sikima bu mi boi yemi ini ani duko tomoni pirike, okuma mioku tamuo be o teme be bu boro ani mie belema oria fiafia okunwengiapu ma na ikiankoroapu ma na pirisam. min boi ye mie ibi bere mi bu jinseapu ma ini juapu ma bu so tamuno be belema ma nwo diaokisam ini gbori oju mi be apu nwososam, se tamuno be kraist jizos be bu boro bereni anye ma nwo diaokisam.  tamuno be sosikima diepiriye nwose i pirime, i se ibi bere mi be firinwengibo mie bu. iri iderima tein tamunoa tomoni ma bu bokatein bo be nengime, ani soni tamuno be min kiri mi nwose i pirime na iri mun kraist be oria dachie nyanaka pere mi be ibi bere mi nwo duko jinseapu ma pirie, iri tamuno be se boi bu weri yemi o nwo miebia oku se bobo toru finjibia. chuku saki bu ngisi, tamuno be, ani ye mamgba teme bo be, min mi se boi weri se o bu pirime, miese mi siki mi bu, oria pekere kirikiri nemi mi sobie sime tibini enjelapu ma na, bereton apu ma na, chochi mi bu boro, nwo nemibia oku. tamuno be min mi now mieme oria kuluma nyanaka yeton mi weri sime bara bu, ani wa nyanabo jizos kraist be bu o boro miesa yemi. wa ori na gboriye mie piki o bu bereni nyana ye gose, ani bele wa prime na wa tamuno be toroko nwo mun balafa nyanaka bara bu. anie nwobe siki, ari o tekeme, ye ominea kubie lokoma, aniatibi ari omine gose torusiori ari ye gose arimgba soye bara bu sime o pirime. kraist belema mi   min mi tibi gose, dabo be toroko a kpereki tekeme, o bara bu ani sobie na sekiri bie na sime furo goyegoye boro mina ere nwo nyana bo yee. a tamuno be bara bime na ori oria boma mi be pere bu, oria teme be bu boro kuro se o piri miese omine ominea bie bu inyo nyanabia bara, se a piki bime na, bereni bu kraist be ori ominea kubie mgboluma seni ori anga nyo miebia bara. a tekeme, na, belema bu o weri ominea kunoma na chukuma na nwo chua,  miese o tamunoa tomoni ma na gboloma kuro nyana seni krtaist be belema mi finjima la oku na, nangwo la oku na, gele la oku na, piki gbun la oku na o nwo kainbobia bara. iin, ye o bo oria belema mi nemi, nweni ineda beinma ani nemieke nwobe soni, se miese tamuno be, sime bara mi, o minea by bein karabia bara.  ye boma sime tamuno be piri, ori ineda wa be eka bara, anikanika koroma eka bara nengima bara nwo miebia bo be se tamuno be boma sime chochi mi bie o piri piki kraist be bie bun a siki mamgba bu, besiki besiki la amen. ojo mi gboriye nwo mie mi iri, ikolibo be, a firinwengi nyanabo be piriye gose, o tekebe na, tamuno be o chin bo lamasa kiri mi gbein dumo o now kon. siki mamgba, o bu iderima, bunemi, piki yeinema. omine ominea belema now diepakuma yeseleka dumo nyana jinbojinbo piri bu. ominea inyo la oku o now mie se teme be seni o piri gboribu sime mi nwo koko, omine fina gboloma deinma mi bu. gbori ojumini omie, piki gbori teme be na, ani tamuno be gose o chin ye mi bu gbori toruse dikiari ye piki simeoku mie. gbori nyanabo, gbori bereni, na gbori mengisara, mi omi yee. gbori tamuno piki nweni mamgba dabo omie, ani nwenimgba nyanabo bee, o nweni mamgba bu boro piki firinwengi piki nweni mamgba bie firinwengime.   minea bu, orubobo sosikima diepiriye nwo okisamm, kraist be ani piri na gbein oku. fiafia diri mi duku bara bu, ori iwo mun gele nyoma la siki, o tona omu bie kunboapu se obu chua mume o diepiriaye seni tomoni mamgba pirime. mioku, ori iwo mume mi ani che fie ani fieme na, tatari, o koro bome, ani mi fieariye na o tatari koro sekiri chuku bie gbuntein nyo ma nwo mume. ani okuma ideri bo bo be mi piki iwo mum gbori bo bee, so mi so boro koro bo bee, o torukubu mi se tomonikiri mi beinmabia ye erechi. ori, mi diepiriaye se tomoni piri yee, o daapu tonme, ini okunwengiapu nwoso, isis apu ikiankoroapu some, daapu tonme, ini okunwengiapu nwoso, isi apu ikiankoroapu some, daapu ibi bere duko wasamapu nwoso, daapu ananadikidiki na yedieapu na nwoso. o min mi mieme, tamunoa tomoni mamgba nwo karakarama kraist dukonwengiapu firi mi nwo piribia bara, kraist be oju mi nama chiemabia erechi. miese mine mgba bo gboloma gboriye meibia oku, minea bereni bun a piki tamuno toku be dawo nemi bu na, wa bo ogulasa apu so biabara, gbotubara gele mun kraist be laoku mi labia bara. anisiki wa bari awomeni bara simeeke, se obori se nweni chiema die aye ma ambura bara seni wa suma piki foru bara seni wa vukumama boro eka bara, ani inia epelema se jinapu se mun siye bie chuari apu ma. aninakaraka, ye wa belema teme bu weri kokomaye mi duko, wa book goyegoye bu seni mun kraist be labia, ani tibinibo be. oria bereton chuku mi bie ani oju mi bu sime kirikiria pekere mamgba bo gbolomayee, se bene oju mi mgba olo ogbolomame ini se ani piri andana ikolina ma bu. aniokuma, sikima sime pekere goyegoye ani nwengi na ibi firi nwo nwengi okuma, bebe oju mi mgba seni se belema bu ania bu nama chiemabia. kraist be bie sime iwo dumo mi   ani gose a nyanabo be ere bu o beri jineabe, na o bari oruberenemi apu dumokon bara konma muma, ani mina koroma ma yebusokapu ma, piki mina kubie ma kanakana bie sime apu ma. tamuno be piri dumo bu ini kiri nyanake, aniatibi ngisi ini nemi ye oforie, ini piki konogo kuromame. ini bair bugerere nemike, ini inia bu a se simiemieye pirisa se buoloka bara se bugbeinka aye nwo mieabe.  ani kraist be bu o dawo yemi anike  pikipikiye oforie omine o gbolomaye nwo name, se o dukonwengiapu bara bu jizos be bie sime karakara mi ini nwose o dieme. anierechi, omine ominea olomu oju mi bu barasin, o miese omine olomuma konkon dumo bara mi kon yemi – obori se ani chin ari pukosolima aye ma baari olomu oju mi. ominea kubie na ominea koroma ma na o gbotubara nwo mie iwoma, pikina iwo oju mi chua, ani tamuno be o kike bara se teme ye mi, pikina mina bu diepakuma ye mi karakara bu na fiafia bu na.   aniokuma iruo kon bari oforie bebobebo karakaraye mi duko inibo juo bereninyanabo piribia, aniatibi mine mgba kraist oju mi bu gbori apue. i iganiabe bebe berenima se iya igani mi i se mum si bie chu piki bebe ene mi mgba se igani bu simema. embe se oru be pirima. ye furufuru bo be o bari furuma, se o saki firinwengi se furuka bu o seni obu dikidikibia aye nwo mie obu piri, piki ineda barachua igweinapu piri, ye seni nweni lamabia okwein konma, okuma i okwein ari siki, barachuabia okwein kenge nwo kon, jinbo nama chiema piki bupalimaye mie inibo piribia ye, miese i dukobia ye mi ibiye mie naaapu ma piribia bara. piki miese tamuno fiafia teme be kururuma aniatibi teme be ori elemima nwose i pirime na tamuno be i anyaname, ani mi onyechiema yee na gbori ebne bobia tamuno be i mie se i ibu nyanabia. kubie aku na, owoi kubie na, igani nab u ibu sin. oloku na wolo na bari oforie, taraka kubie chua bari oforie. aninakaraka ibi mie kubi na dein kubie na o nwo nyana jinbojinbo piri piki yebu barasin jinbojinbo piri, tamuno be kraist be bu boro barasin o piri sa bara mi. enekubu mi bie anga mi omine tamuno be bu yela awoe nwobe siki o bukuroma o simeoku sime. belema mi bereton ominea dumo ma piri, ani kraist be wa belema se obu se tamuno be bubele kunu diepiriye agba na nwo mie wa piri oku mi.   omine tamunoa tomonie nwobe siki ani karakarake sefi miemieye anikanika, fiafiaka dumo, anikanika ngerifi doki miemieye ominea ogboku bu ini nwo duko. ani piki bugbeinke bugereerema okwein, yenemika okwein, anikanika yesoka bara o nwose okwein kon. aninakaraka miebaka se tamuno be be. o nemi gbeinme na sefibo, anikanika fiafiakabo anikanika ngerifi dokibo aniatibi ngerifi doki mi oru teke miemie yee, ineda kraist be na tamuno be na amanyanakiri mi bie diekiri nyana eke.   ye gboribo soni yenemika okwein se obori se o chinma aniatibi maa aye ma gose mi tamuno igani bo o bipipokika apu ma ogono gbanabia yee. ani mi gose ngisi oko sime apu na miegboloma nyanama. omine na ominea bun a kanakana bie o simeme, okuma o bo nyanabo be tomoni nwo sosa kikim omine enekubu mi bie omie. anierechi, omine enekubu mi bie sime apu bara nwo seni dumo konbia. aniatibi enekubu mi ani ibi na, karakaramiemieye na, piki karakaraye goyegoye be chinmgbolu chuachuayee. o bukuroma nyanabo be bubelebiaye now dawo. o tomoni mieari yebusoka aye ma na miegboloma nyanama, sime kanakana mi piria ye ma. aninakaraka, ari oki pakuma enekubu mi bie bo ani kokoma opuma bugereremame, ini boima anga bu mie aria ye ma nwo dukopakuma mi. se ini ye mamgba nwo oki pakuma enekubu mi bie bobia siki, min ini be ametemesosimebara mi belema bupakumabia yee aniatibi belema bupakumasa ye goyegoye enekubu nwosome. ani mi ini gose nwobe yee. sise monobo, piki sise fii bu, se kraist be ori iya ogono biabia.   anierechi o torubwinma ominea dumo kon. mieye nemikapu dumo o nwo konma, okuma yenemiapu dumo o nwo kon. omine o nyana siki mimgba nwose ibi firinwengi, aniatibi ene ma ari si warabe. aniokuma omine obori apu now some, okuma o bukuroma nyanabo be bi na o mie nwobe ye mi doki mie.  omine iru bu torubama ma, ani papa o simabia ye mi aninakaraka, ye teme be o bie bein. fiafia nime ma na, nirne ma na, piki osi nyana nime ma na be okwein ma nwo kon jinbojinbo piri ominea kubie bu diri bie nime ma na fiafia nime ma na o nwo chu nyanabo be tokoni. wa nyanap jizos kraist be ere bu, o siki mamgba yegoyegoye bu miebaka seni tamuno dabo be be. taapu na deapu na  o kraist be bu nyana mangima mi gose o buiderima jinbojinbo piri  taapu, o buiderima nyanabo be piri bara mi o nwose iderima ominea deapu ma. aniatibi bdebo be o kuro nyaname taroma bu, ani kraist be chochi mi bu kuro nyana oku pikina kraist be na mrnabu na am chochi mi be duaboromaboe, ani oria oju mi. anierechi taapu ma beinma inia bu iderima inia deapy ma piribia, chçchi mi ania buiderima kraist be piri oku.  deapu omine ominea erema belema, kraist be chochi mi belema, se o dumo se ani piri oku mi. o min mi nwo miweme chochi mi seni ton bu weri tamuno be piribia erechi oria okwein bu ori ani miefiafiama so siki, ani seni mengi bie sikiri bu. o chochi mi oki obu piribia erechi ani be ibi mi mgba bu, yoriyori na, dukosimabiayeoforika bara bun a, iloli bu oforika bara bu na, purukuyebuyoforika bara bu na, anikanika jin konmaye nyanaka bara bu na. ani bara mi deapu ma nwose inia taapu ma belema gbein barae ani ini inia ojuma belema oku mi. inibo tabo belema bo be, ori obu belemame.  gboribo soni oforie taraka seni inibo oju werimabo. aninakaraka, ori ani koko se ibioku seni ani dikidikime. kraist be seni chochi me mie oku mi. aniatibi mine oria oju bu sime apue. fiafiadiri mi duko bara bu, min mi gose owubo be dawu be na nyongoroma na koromasobia, se taroma na gboriye miebia, se ini mama apu ma bo gboriye nwo sobia. gbori gbun karakaraye omie, mi fiafiadiri mi miebelemariye, ari ani kainbo oku, ani kraist be na chochi mi na be gboloma mie. okuma piki o gbolomame, debo goyegoye inibo mina bu belema oku se inibo tabo belema, piki tabo goyegoye piki ninibo debo osi. awo na ini yiapu na awomeni, ominea firie, nyanabo be bie bu, omine o yiapu ma dukoye mie, aniatibi min mi ani mie gbein yee, i da na i nyengi na osi min mi ani berenipiriye nyana tatari oloko mie miese ye mamgba iri na ibibia bara, i piki ama mi bie anga bolomabia oku.  awo yiapu, omine ominea awo ma iganimabiaye nwo miema. aninakaraka, o nyanabo be bu weri ini dikidiki se ini dagbukukuma se ye seni ini diepakumabo. omoni na ini nyana apu na   omoniapu, omine sekiri bie o nyana apu ma dukoye nwo mie balafa na bugeregere nab u, piki ibi kubiemgbolu bu weri ani mie, o firinwengi kraist be piriabe nwobe bara bu. o min bara mi nwo mie, ini toruse o dikiari siki kenegeke, inia toru ibi fe gose okuma omine ominea kibie mgba seni tamuno be bi bara nwo mie, kraist omoniapu bara. omine omoniapu bara nwose torubelema ominea firinwengi, o firinwengi nyanabo be piriabe nwobe bara, nwengi papatomoni pirika bara. se biekoroma na nyanabo be bebobebo gbeinbia, ani boro omoniboo anikanika furotokuo inibo nwengi ibi firi gose.  nweni nyanapu, omine soni ani gbori bara mi nwose yemie ominea omonima bu se o bari ini eremama boroma. o se biekoroma na omine na ominea omonima na o sime sobie sime gbori nyanabo be pirime, ani gbori bara se berekon bebebebo piripiri bo be. tamuno be omu aye mamgba  anibe kuluma nyanabo be na gboriye mie bu omine ominea inyo mi nwo nama chiema, ye oria opu kuro mi bu o weri ani bara mi mie o piri. tamuno be seni o piri owunia ye mamgba o nwo biri, miese omine ineda oru be si epelema bie chiebia bara. aniatibi wa tomoni na owusoke, okuma sitibi nyana temeanga be owunimae, sobie bu, beretonapu ma na, kuro nyanapu ma na piki min kanakanabuomibe kuro ma nae. anierechi mioku. o tamuno be owunia ye ma biri se siene mi bo la siki, omine ineda tarakabo be, se o pakabia owu mi dachiemabia bara se o somu ania kuluma labia siki, o pa ominea kiri bu chie simebia oku.   anierechi o bukarakarama chie sime, karakaraye mi nwose birikunye mie ominea konju ma olo kuroma, karakara miemieye mi seni agbo mie ominea ekpe ma gbein bukarakarama ibi bere mi be deinma mi duko mi, seni akpaka mie chua. siki mamgba bereni mi se agbo mie se ani pura gbaso aniatibi omine ineda ani seni si bo be tein fini korioku koriadein mamgba nwo bimabia. piki duaboroma mi nwose okpo chu mie oki piki tamunookwein mi se kongoagiji mie, ani teme be se i piri ye mi. teke bu min mi mgba nwo mie. tamuno be barachua nwo bi, pakaye goyegoye gose teke teme be dagbukukuma bu. min mi gose obi bu sime, se ngisi inyo lokomama. siki mamgba tamuno tomoni mamgba gose teke. o piki teke i piri miese tamuno be oku seni i piribia bara, a kubkarakarama okweinbia siki balafaka bara se okwein piki miese ini ibi bere mi be boi ye mi nemibia oku. min ibi bere mi gose ari oku nwengibo nwosome, mioku ari ikoli bie omie nwo besoni. o teke, miese a toru kuroma ibi oku mi duko ari ani mie gbein bara bu. kuluma kerenibipi   tikikos be, minabu yela minabo be, piki kubie se bugbane gbein nyanabo be firinwengibo be, i gbolomaye mamgba nwo nemibia bara. ani a gose o seni o firimari yee wa simeoku o nwo duko o piribia erechi, piki o kubie kuromabia bara.  ye tamuno dabo be na nyanabo jizos kraist be na deinma na, belema na, piki bereni na nwoseni kraist be bie sime minapu mamgba piri. ye tamuno be dikibugerere mi omine mgba na sime, omine fieka belema nyana wa nyanabo jizos kraist be priapu ma. amen. galesia sime minapu mamgba ibu so kerenibipi seni galesia mi bea chochima firimaine   ye tamuno minea da be na piki wa nyanabo jizos kraist be na dikibugerere na deinima na seni o piri   minea tamuno piki minea da be bipipoki bu kraist be obu se agba mieme minea si ma gose min si tormonikiri mi bie mine duaboromabia erechi  boma mi sime tamuno be piri besiki bu amen  abu gbori ibiokwein mi 	 omine i bugiripumame siki ma boroka simeogbo kraist be dikibugerere mi bu boro o chin bo be o nwo jirinasi nyb hub uvuijwein okiabe  ani sime bara in ibiokwein soni oforie, okuma a min mi nwo dukoabe aniatibi ominea kubie lokoma ari apu omie, kraist be ibiokwein mi piki ibo dokiari apu  okuma boro nemikase mineo anikanika boro sobie korobo enjelapu so, we duko o piri sa ibiokwein mi sikima be jinye dukobia bo, ya tamuno worinime sime inibo piri wa tatari duko borosam, a piki mioku bari ani dukoabe na nemikase tomonibo wa duko o piri se omine oki sa ibiokwwein mi sikima, jinye nwo duko o pirime bebe, ye tamuno worinime sime inibo piri  	 min mi ani fieau na a tomonibo tokoni bipi nwo dokia be anike, ngisi a dokiariye tamuno tokoni bipie tomoniogbo bie ari ere paka dokiau ari ani mi nwo miebia erechi dokiabe bebe, iri bari kraist be firinwengiboke  pol be bo okunwengibo nwo so bara mi  ye a duko o piri, iya minapu, na a dukoari ibiokwein mi tomonibo bara bub o i la yeke  ari ani oki gbori tomonibo bara soni oforie, piki ani seni i diebo so oforie  jizos kraist be mi belema ani seni i die yee   ini duko o pirisame a bara werima dumo konkon bara mi ari i kubie se hyaoy tamuno teke bara mi bie chu gbunma siki, a dikibugerere nyanaka bara se torusiori se tamuno chochi mi piri bara mi, i inyo la bara a nwo mieme ani famabia erechi  iri na oguapu ma be tonapu bu a toroko dame juapu tamuno nemi miemieaye bu  ari opuma olomua dapu ma be ama miemieye bu ofiri kubie nyaname    okuma tamuno be, oria dikibugerere bu, ma ini i yi ka simeogbo i seleokime piki i chinme firinewngi o piribia erechi  se ori aniduko peleme, na ori oria toku be se belema i diebia, miese ari o gboloma ibi bere mi duko jinseapu ma piribia oku  a tetema okibiaye gose dokima mun gboribo so oforie  a pikina jerusalem bie tatari okunwengi sa apu ma so damamunke ini oribia erechi  aninakaraka a kirikiri so arebia nwo mume, anisiki a piki vinpiki damaskos mume  terea kura boro siki remi a so jereusalem mun yee, pita be bipi okwein naabia erechi ari ori na mama wiki nwo simeme  a jin okunwengibo orike jems be sikima okuma nyanabo be numbireowu be    a gien ye mi kokoma yee, tamuno be o nemi warabe na ari iruokonke  ani mi boro siki, a siria na salisia na nyo ma nwo mume  anisiki mi bu judia bie sime chochi ma bie sime apu ma, toru bu ini i nemike  jinapu dukoari ye ma kenge mi ini nemi yee na minea torusiorimasiorima bo be, mioku o famabia erechi doki bereni mi, be bere o nwo dukoabe anierechi ini i gose boma se tamuno be pirime  po be na isi okunwengiapu ma na oyi ineuba kura finji bo boro siki a vinpiki jerusalem mume, banaba ve ba na iri na, taitos be nwo oki ibu chuame  a gose mun ye ani tamuno be ani se belema i dieme na a mun  se tibida apu ma na kikima anga iriamame anisiki a duko jinseapu ma piriari ibiokwein mi nwo duko belema ini pirime  a bike a nwengisa firima bo papa ye nwo s  iri na agbamabo taitos be, ori griki boe nwo be soni, bupelekapeleka nwo be soni  ini soni bereni mi be apue nwo be bara ini nwose ori na yemieke, dapu dokime ori ani mie nwo be soni  ini soni bereni mi be apue now be bara ini nwose yemieme, mina apu ma yeonyeapu bara se sinini minea ogboku so bome, miese kraist be an mine na be gboriye mie mi bu, wa boro minea bu nyana oku now dokibobia erechi  ini wa se omoni mie dokime  okuma miese ibiokwein mi be karakara mi weri kpainma o piribia erechi ngisi wa siki se ini pirike  	 okuma inia bie toroko da apu simeoku sime apu ma, a min mi nwo dukoabe aniatibi ibu ani opu kiriye mieke ini soye soye soni, aniatibi tamuno be o nwebua toru kun berekonkonke – a nwo bere be toroko daapu ma ini iwoma koromabo duko i piri ye oforie  aninakaraka, ini orime na tamuno be ibiokwein mi duko jinseapu ma piri firi mi nwose i pirisam, o se pita be piri se ori ani duko juapu ma nwo piri bara mi  aniatibi tamuno kuro bu ini i se okunwengibo mie jinseapu ma pirime, ini pita be nwose okunwengibo mie juapu ma piri oku mi  jems be na, pita be na, piki jon be na toroko da apu oku sime apu ma nemi bome na tamuno be sosikima min firi mi se i pirisam ani ini banabas be na iri na bara nwo da yee  se diepakuma na mine mgba gbori aruapue  minea bipiogbosome na banabas be na iri na jinseapu ma ogboku bu firinwengi, ini ma piki juapu ma ogboku bu sime firinwengie  ini belema biye, ani wa inia ogboku sime miebia oku ofori apu ma nwose biekoromae, ani gbori ye mi mie bu i kubie piki chiechiechieme  pol be antiok bie pita be dikiganime   okuma pita be bo antiok la siki, a belema ori na tuburume, aniatibi o belema mieirimame  jems be se sein owuapu ma bo anio laka siki pita be jinseapu ma bie bereniapu ma na yefifime  okuma mina owuapu ma bo la siki, ori obu jinesinme, se bari jinseapu ma na yefi dukuke, aniatibi ori ini bupelee nwo be apu ma dikibalafame, ori inia bu omie nwo be apu ma dikibalafame ori inia bu omie nwo be ye gose  isi hyaoy ma bu minapu ma soni piki pita be dikima balafa apu now some banabas be soni piki sinini mun inia balafa mjemieye mi bie some  a bo ori na ini gbukukuma ibiokwein mi be kokoma ye mi duko nwengike nwo be siki, a nwose nweni mgba tiriji bu pita be beme, iri jubie, ani soni jinsebo dumojin oku i nwose dumokon simeme, jubo barake  nde anijokuma i ineda kuro bara se jinseapu ma mie se ini juapu dumo now konbia oku juapu ma na jinseapu ma na bereni bu ini duaboroma nyaname 	 kokomayee, yi bara bu mine juapue, mine simie jinseapu make, ini se ini chin bara bu  ani soni, wa nemime, na jizos kraist be bu kenge mi tomonibo boro bo tamuno be na karakarabia yee, ngisi oloko mi bi ye nwo mie mi buke  ani okuma kraist be na gboriye mie bu wa bukuroma boro bo tamuno be na karakarasam now be siki, mine ma so jinseapu ma simie oku mieme – ani nwo fieau na kraist be si mi be firinwengiboe ani gose oko pakabia ye oforie a nemikase saki piki a kansarasa oloko mieye mi nwo nama chiemabe nwo be okuma, ani okuma ari ibu diepakumabe na iri oloko kan boe  oloko mi na gbolomaye bu, ani sime laokulaoku soni, iri fi sa boe oloko mi bara na bas a boe miese a dumo tamuno be piribia oku  a kraist be na oria mgbesechin ogono fisam  anierechi dumoari bo be bari irike okuma kraist be mi i bie dumoari yee  mioku a konari dumo mi, a tamuno toku be bu nyana bereni bu min a boro se dumoariyee, i belema se oria dumo se i piri bo be  tamuno be dikibugerere mi ari ani siki dukuke  okuma ini nemikase, oloko bu boro tomonibo miese inibo tamuno be na karakarame bebe, ani fieme na kraist be kon fi mi papa fame oloko anikanika bereni omine yenemika galesiapu tubo ominea bie din omine mgba torukubu bu mgbesechin ogono kraist be bakuba oku mi ini now duko belema o pirime  min gbori ye mi kenge o nwo duko okom oloko mi biye mie bu o boro tamuno teme be nwo oki muno, se ibiokwein mi naa se piki ani bereni mi bu o boro ori oki nde o gose ineda nwo sime obori so ye o tamuno teme be bu weri sakime mioku o biau omine ominea kuro bu weri ani mie karama omine ori torusiori mamgba papa fame aro pkipikiye oforie, papa fake omine oloko mi biye nwo mie ye gose tamuno be seni o piri, piki ominea ogboku bugbiripumaye mie muno, se omine ibiokwein mi naa piki ani bereni ye gose  	fiafiadiri mi ebraham be bu duko ye mi nwose biekoroma na, o tamuno be berenime, se o tamuno be bu nyana bereni mi gose, tamuno be karakara bo bara nwose ori okime  aniokuma o nemi gbeinme, na kokoma ebraham be bu pakabo apu ma ani bereni nyana apu mae  fiafiadiri mi pikina taatari dukosam na tamuno be jinseapu ma inia bereni bu boro ini na karakarabia  anigose fiafiadiri mi ibiokwein mi bu boro ini na karakarabia  anigose fiafiadiri mi ibiokwein mi bu boro duko ebraham be pirime na tamuno be ibu boro tomoni mamgba nwo belemabia  ebraham be bereni se belema nwo nyana kou mi ani bereni apu ma belema nyana sa okue  	 kubie se oloko mi dukoye mie bu gbana apu ma ini worinime chuku bie omie, aniatibi fiafiadiri mi nwo beme, siki mamgba oloko diri mi bie gien ye goyegoye nwo mieka bo goyegoye tamuno worinime chuku bie inibo omie mioku ani beleme na oloko mi bu boro tamuno be na karakara gbori tomonibo so oforie, aniatibi fiafiadiri mi nwo beme na, bereni bu kenge boro tamuno be na karakara bo be mi dumobia yee  okuma oloko mi ani bereni na me gboloma nyanake  aninakaraka, fiafiadiri mi duko obara bu, oloko mi biye mie bo goyegoye inibo dumobia   okuma kraist be bo wori sa bo so wa piri sa ye gose, ori oloko mi okibo worinime mi bie mine pekere pakuma bosam aniatibi fiafiadiri mi now beme na, ini se chin ogono sololo bo goyegoye inibo tamuno worinime chuku bie omie  kraist be min mi nwo mieme, miese tamuno be bereni se ebraham be piri belema mi ini nwose kraist jizos be bu boro jinseapu ma piribia oku, miese bereni bu wa boro tamuno be bereni teme be nwo daokibia bara  okoko mi na yeberenibipi mi na  iya minapu, ari ene bene bene bu mieari ye nwose ye otomae muabeu mama apu ye bu bipiogboso nyana se ani gose bara se diri punu okuma, gboribo soni ani kan eke piki ye seni ania bu chua eke  mioku, tamuno be yebereni ebraham be pirime, piki obu pakabobia bo be na, fiafiadiri mi ani bakapu beke, okuma gboribo kengee, ani fieabe ere go okuma ani kraist bee  a fieariye, ani na, tamuno be ebraham be na oboku fime, se yeberenime na ori ani kokobia  obuko kura ende na kura soi na boro siki piri sa oloko mi, ineda ani oboku mi kan se tamuno be berenisa ye mi sin eke  aniatibi tamuno be diepiriye mi nemikase oloko mi bu serereme nwo be okuma ani simeokusimeoku soni, tamuno be bereni ebraham be piri ye mi gose min ori ani diepiriye mi now seni ebraham be piri yee   aniokuma nde oloko mi gose mie ye ini gose ani se chua ye ani se mieirima mi diepakumabia erechie, ani piki sime ebraham be bu pakabobia bo be bobia siki labia, ani yeberenibipi mi sime piri bo be oloko mi enjelapu min ani daboromabo yee  tamuno be na mine na ogboku sime bo be bara bu  okuma, ini bike gboribo kenge soni ania ogboku sopaka now gboriboe be siki, se tamuno be gboriboe  oloko mi gose sime ye  min mi ani dieau na oloko mi ani tamuno be yebereni bipi ma na tuburume enen, ngisi okoke aniatibi tomoni ma nemikase ineda dumo okibobia oloko nwo nyanabome be okuma, mgboku tomonibo goyegoye ineda tamuno be na karakarabia ania bipipoki mi bu  okuma fiafiadiri mi now beme na bebe tononikiri mi mgba si mi kuro chuku bie omie, anierechi sime jozos be bu bereni nyana apu ma piri diepiriye mi, ini ani se bereniapu ma kenge now pirime   okuma bereni siki mi ma bo laka simeogbo, oloko mi ikoliapu bara nwose wa ikasi koromame okimun boari bereni mi diebelema siki labia  anierechi oloko mi ani minea bu kuro nyaname okimun kraist be bo siki lame miese wa bereni bu boro tamuno be na karakarabia bara  mioku bereni mi bo lasa siki, wa bari oloko mi chuku bie oforie    bereni bu mi o mine mgba boro bo tamuno awo nwo so sa yee kraist be na gboriye mie bu  kraist be na gboriye mie gose ini mengi seni o sarame, bee duko duko bara bu mioku ini kraist be dumo nwose buchuaye mie o chuasam  aniokuma kiriye bari oforie juapuma na jinseapu ma na ogboku bu, omoni na furoawo na ogboku bu, eremeni na owuapu na ogboku bu omine mgba gboloma kraist jizos be na gboriye nwo mieme  o nemikase sime kraist be pirime bebe, aniokuma, omine ebraham be bu pakaboapue se tamuno be yeberenibipi mi o piki nwo okibia  okuma dukomamun bud abo ye nwo diaokibia toku be, ini omonibo mie oku nwose o mie bia ori be boka siki mi bu, ori kokomaye goyegoye nwo nyaname be soni  ma o boka siki bu, o dikidiki piki ye se oruton koroma o piri apu ma chuku bie o simeme okumun dawu be ton siki mi la  ani gbori bara mi bu mine mgba omoni so se tomonikiri bie sime beretonari teme ma nwo pirime se bo temeanga be ogula sa apu nwo some  se karakara siki mi kuluma bub o la siki, tamuno be oria toku be se firimame  eremenibo yibo bara o nwose bome, se juapu ma oloko mi chuku bie simeme, se oloko mi chuku bie sime apu ma nwo pekere pakumame miese w abo tamuno awo nwo sobia bara   se diepakuma na omine tamuno awoe n wo be ye gose, tamuno be oria toku be teme nwose minea kubie mgbolu ma firimame, min bara mi nwose oloku teme be, dabo, i da  anie nwo be siki, iri bari omoniboke okuma furo tokue  aniokuma iri oria tokue nwo be warasiki, tamuno zbe o nyana oria awo ma piri ye mamgba nwose i piribia  pol be nyana galesiapu ma piri ibi kubie  boro sa siki mi bu tamuno be omine o nemike, ani miese omine omoni so tamunoka ye ma nwo pirime  okuma mioku o tamuno be nemisam nwo be siki, anikanika a nwobebia, mioku tamuno be o nemisam now be warasiki, nde o gose vinpiki ari inyo nyanaka tibifoinma bere ton o piri sime teme ma nwo damamunbia ye nde o gose vinpiki kpoto mun aria omoni nwo sobia ye o sosikima toru se kiri ene ma na akalu ma na siki ma na nwo dikidikime, piki kurama na  o gose ibu balabalame ani beau na, a nwengi o piri firi mamgba papa fa me  ari o tekeme, iya minapu, omine a simeoku sime  iri, a koko o simeoku sime  o seni i mie sa siye oforie  a gose tatari siki ibiokwein mi duko o piriye o nwose biekoroma aniatibi ibu ibike  iya oju bu iri be sime bara mi dadiki so o pirime now be soni, omine i dikisimake, o piki i sikike, aninakarakka, omine i okime, tamuno enjelobo okibia bara o kraist jizos be okibia bara o nwose i okime  ominea bie opuma beleme cheye pakasa iri na minabu na ineda bebia na omine mgboku ominea torumgbolu ma nwo soki i pirisam omine ineda miebia nwo be okuma  mioku a bo omine na tarakabo nwo so sa a kokomaye mi nwo duko o piriye gose  isi apu ma ini o gose anikanika beabe, okuma ominea bu ibi goseke  ini bebema biari ye ani ibu omine pusikima mie, miese omine ini gose anikanika nwo bebia oku, ani ini o gose anikanika beari oku mi  mioku, ani ibime ani oko sime anikanika nwo be ye mi, gose oko mie ari ye mi nemikase ibi yee nwo bebe – min mi kokoma yee siki mamgba, ari omine na sime siki kenegeke  ibu yela awo a piki, yi jikeari nyengibo bara nwose bufuka nyanabe, a piki ani gbori bufuka mi nyaname  o gose okimun kraist be sime bara mi ominea bie so siki labia  mioku, a pa boro omine na omi okuma, i bubelebia, miese ominea bu a jin kiri dumokoubia oku  ari opuma o gose kpalakpalabe hega me na sera ma na se otomaye mi   ye ari omine oloko mi chuku bie sime dokiari apu ma nwo gbela oloko mi duko ye mi o naaka ani nwo beme, na ebraham be mama owuapu awo o nwo nyaname, omonibo ma gboribo nwo yime, isi bo be furo toku ma o yime  toku yiyi oku ini nwose omonibo ma yi o piri toku be yime, okuma furo toku ma yi o piri toku be tamuno be bereni o piri tokue  tomoni inneda ye otoma ye nwose maa ye ma kainbobia  mama eremeni ma mama oboku toru now dimame  omoni bo ma yi awo ma, ani hega mae ari ani sainai tundu ogono mie oboku mie  hega ma, now ani arebia bie sime sainai tundu mi ogono chiesimebo ma ani mioku be jerusalem opuama mi be mbuboe, ani be tomoni ma na omoni bie sime bo ma  okuma sobie be jerusalem mi ani minabu nyaname, ari mi minea nyengibo mae, aniatibi fiafiadiri mi now beme,  biebele, iri ma awo nyanaka eremenibo  oloku, biebele na oloku, iri jin siki ma toku yi bufuka  	nyanaka eremenibo  aniatibi ini siki eremenibo ma awo nyanatein  debo koroma soka eremenibo ma awo nengibia   mioku, omine iya minapu ma omine tamuno awoe yeberenibipi bub o ye bara bu, aizik be bara mi  ani siki mi bu, yemie mie bara bu ini yi toku be torusiori seni tamuno tme be bu weri yi toku be pirime, se mioku soni ani ani sime gbori oku mie okuma fiafiadiri mi ani che duko ani nwo beme, omonibo ma na aria toku be na desin aniatibi omonibo ma yi toku be furo toku ma yi toku be na dabo be ingo nwo diaoki eke  anierechi, iya minapu, mine omonibo ma awoke okuma furo toku ma awoe  ominea bu nyana mi o nwo kura ngeri bu nyana mi sime wa pirime, kraist be o mie se wa minea bu nyanasam aniokuma mina bu nyana tomoni bara o nwose chiesime, o bari bereni ma o vinpiki mun omoni so   poki iri pol be duko o piriabe na o bereni se ominea bu ma peleme bebe, ani fieme na kraist be ngisi obu o ye soke  a piki o berijineabe bereni se mina bupele owubo ogyegoye ani miekamiebia  omine bukuroma oloko mi duko ye mie bu boro tamuno be na karakara biari apu ma, kraist be bu omine ominea bu ma pelesinsam  tamuno be diiiikibugerere mi bie o bari oforie  mine okuma, wa torusedikiye ani tamuno be omine na karakarabia min mi ani wa piki koruariyee tamuno teme be kuro mi bu, minea bereni bu boro firinwengiari bo be  aniatibi wa kraist jizos be na gbonye mie warabe nwo be siki, bupele na bupeleka na mie kirima gboriye soni oforie bebema yemie gboriye ani belema bu boro firinwengiaari bereni mie   omine ibioku mie simeme tubo o kiki se o bari kokoma ye mi dukoyemieka nde o miese ominea toru irima oku omine chin tamuno be ani mieke  boka fituru sumaye mi ani minaminaka baka fituru mi nwo su ma yee, ini duko bara bu  okuma a pa kubie se ominea by gbana warabe  mina dumo se nyanabo be na gboriye mie mi miese a kubie se ominea bugbaname, na o jin kiri toru nwo chua eke, na ominea toruirimari bo be, o simeokusimeoku soni tamuno be bufuka seni o piribia  iri okuma, iya minapu, a nemikase pa duko na bupele mi bupalimame nwo be okuma ini cheye gose pa i torusiorimaau ani mi nemikase kokomaye okuma, mgboku iri be kraist mgbesechi bere duko mi bufuka dekibo eke  a bime ominea bubalabalamari apu ma gbotubara mun inia bu ma nwo po eke la   omine okuma, iya minapu, omine ominea bu nyanabiaye gose ini o chinme  okuma o bereni se min bu nyana mi, se gbeinma siye miema, miese ominea oju ma biari ye bereton o piriye so eka oku  aninakaraka, ye belema mi o miese o firinwengi jinbojinbo piri  aniatibi bebe oloko mi mgba ini nwo kobirima se gbori oloko mieme, i bu belema bara nwose i jou tomonibo belema  okuma o nemikase owoi name yenie oku now mie okuma, se ye se jinbojinbo lama okuma, omine obu ma obi anika o jinbojinbo bafamabia  teme na ojumini na  min a dukoari ye mie ye teme be ominea dumo ma now dagbukukuma, miese omine ojumini mi biari yema o nwo mie beinma eka bara  aniatibi minea ojumini mi biari ye ma teme be biari ye ma na tuburume, teme be biari ye ma piki minea ojumini ma biari ye ma na tuburume  minea mama ye ma taraka apue, min mi fieabe na omine ineda o miebia erechi dokiariye mi nwo mie eke  teme be nemikase o da gbukukumame, bebe aniokuma, o bari oloko mi chuku bie sime eke   ojumini mi mieari aye ma opuma belema ani minabu diepakumame, sefi, fiafia ka dumo, piki bunjinjima miemieaye na oru teke na, dirikori, taraka, owuso, jinapu dikipukosoli, iganidoki, puadoki, ngerifidoki, kamudoki, ju dia, piki ogbo ton jinbo kiki bunwonwo, irubutorubama, torubelebutima na ari kike jinaye na  a tatari o telema sa bara bu min mioku a piki o tetemari okue, na maa ye ma mieari apu ngisi tamuno amanyanakiri mi diaoki eke   okuma teme be chimgbolu ma, maa arie, belema, biebele, deinma, yeinema, ibimie, ibi dumo kubie se bugbane gbein, buiderima, piki buolo, maa ye ma ari oloko na tuburuke  se sime kraist jizos be piri apu ma ini inia ojumini ma be yemiebara mi nwo basam, anibe pukotari ye ma na ani biari ye mamgba na  teme be dumo nwo seni wa pirisam o piki bereton minea dumo ma nwo piribia  wa opuaya mie ma, anikanika jinbojinbo iganima ma, anikanika jinbojinbo diki pukosoli ma  o jinbojinbo bufuka nemi iya minapu, o nemikase beyeboye bu miekuramaka bo nwo kunme bebe, omine teme bu nwengiari apu ma, inibo datekerema okuma o dein bara se ani mie  se omine obu obi miese omine soni mun telima bie so eka oku  bufuka bie o barachua jinbojinbo piri, se min bara mi bu o kraist be oloko mi duko ye nwo miebia  tomonibo nemikase koromame na inibo yeso warabe inibo yebu oforisiki bu, inibo papa obori se inibo bu chinabe  bobo inibo yemie bara be bere nwo kon inibo bu piri  ani ibime bebe, aniokuma inibo ani gose opuaye miebia, inibojinbo mieye nwose ani an otoma dikibia siki  aniatibi tomonibo goyegoye inibo ikuye nwo purabia   ye ini tamuno okwein mi se dieari bo be o nyana ibia ye mamgba seni ye se o dieari bo be na dia,   omine obori se ominea bu ma chin ma, ineda obori se tamuno chinbia bo oforie  tomonibo be o dipiye mi o piki sokubia yee  oria ojumini mi biari ye dipi ani piri bo be, ania bu fi ani o soku okibia yee okuma teme be bie oria ye dipi bo be, o teme be bie bu simegbamaso dumo soku okibia  anierechi, ye inyo minabu fama ibi mie bu, aniatibi inyo nemikase minabu faka okuma, siki la siki wa dipiye wa nwo sokubia  wa siki nyanasikinyanasiki, wa ibi se nweni mgba mie, aniteinanga kokoma bara se minea furo mi bie bereni nyana apu ma  kuluma berijine na kerenibipi na   mioku, ari i bara se gieri o seinma diri mi duba la oku o nwo diki pakapaka doki piki toruseoriaye bu weri buborma dokiari apu ma min punuma o bupelekapeleka nwose o be ari yee  ini gose oko mie ye ani, miese ini kraist be mgbesechin mi gose inia torusiorima eka bara  ini bupele apu ma soni oloko mi doku ye mi ini mieke ini bime omine ominea bu ma pele, miese ini ani se inia bubomabia bara, na ini min miese omine ani miemieye mi nwo mie yee  iri okuma, ani simeokusimeoku soni, wa nyanabo jizos kraist be mgbesechin mi kenge min a seni bubomabia yee, aniatibi oria mgbesechin mi bu ani tomonikiri mi fisa ye so i piri yee  iri soni piki fisa bo so tomonikiri mi piri warabe  ani ngisi bere nyanake tomonibo bupele anikanika bupeleka mi  bere nyana ye ani inibo bo iwo bo nwo so mie  inia dumo bu, min oloko mi now duko newngiariapuma, ye deinma na dikibugerere na sime ini piri, piki tamunoa tomoni mamgba na    okwein kuluma bu ye gboribo soni gbori bufuka so nwose i piri ma, aniatibi iya oju bu sime eleika ma diepukumame na iri jizos omoniboe   ye wa nyanabo jizos kraist be dikibugerere mi omine mgba na sime, iya minapu  amen    efisosiapu    pol be se efisosiapu ma seinma  firifirimadiri mi  diepakumaye    pol be se efisosiapu ma seinma firifirimadiri mi dada dukoari tatari ye ani, tamuno be … temea ye mamgba okibo gboribu wei, sobie na tomonikiri na bie sime ye goyegoye, se kraist be tibinibo so ari piri    ani piki duko tamuno be oria tomoni ma piriabe na mi ton koroma sa ye mi fieye mi be dumo ini nwo kon miese tomoni mamgba gboribusimebia erechi ani kraist jizos be na gboriye mie bu   efisosiapu ma be tatari oru mi biebu ani gieinbo be gboribu sime mi be okweintibi o now konme, ani tamuno dabo be bara werima oria tomoni ma seleoki oku mi be bere dukobu, ini weri jizos kraist ani oria toku be bu boro sibubarasin piri na piki inia si ma bu fima na nyana oku mi na piki tamuno be fiafia teme be bu boro o bereni ini piri opu ye mi miekuroma oku mi na  main karama oru mi bu o kuko diri mi goapu ma pirime na inia gboriey mie mi kraist be bie bo kokomaye sobia oku ini nwose inia gbori anga bu sime dumo mi kon   tona ye se otoma okwein o nwo kon se tamuno be oria tomoni ma be gboriye mie mi diepakumabia erechi ani kraist be na gboribusime mi bu  chochi mi ani oju kikeme se kraist be tibi bara bu simeme anikanika wari oku simeme, se kraist be ikoli ma be dupari oku simeme anikanika owubosime eremenibo kikeme se kraist be debo bara nwo simeme  min firifirimadiri mi be okwein mi opuma gololome ani tamuno be dikibugerere mi kraist be bie bu sime ye mi be koroma mi o jike la biri bu, ye goyegoye ini orime boika obara bu kraist be belema mi be enekubu mi bie bu na, agba mi na, sibubarasin piri mi, dikibugerere mi na, piki bumiefiafiama mi na   beretibi ma oruru bu simeoku mi diepakumaye   kraist be na chochi mi na    kraist be bie iwo dumo mi    kuluma okwein   pol ani, tamuno kuro bu, kraist jizos okunwengibo be bara bome  o seni efisos bie sime tamuno –a tomoni ma ani inia dumo bu kraist jizos be na gboloma mi bereni nyana apu ma seimabe na, dikibugerere na deinma na nwose o piri    ye tamuno, minea dabo be na piki nyanabo jizso kraist be na, dikibugerere na deinma na nwose o piri  karist be bie sime temeanaga belema ma   o ye wa miebaka se tamuno be be ani wa nyanabo jizos kraist bdabo be aniatibi omine belemasam mine be kraist be na gboriye mie bu, temeanga be diepiriye goyegoye o nwose wa piriye gose, so bie bu  tomonikiri mi ma temeka siki ngisi, tamuno be mine be kraist be na gboriye mie bu boro wa sele oki se oria tomoni mie borosam, miese wa o toroko fiafia piki mieirima nyana eka oku   oria belema mi gose tamuno be o gbotubara dukopelesam na o jizos kraist be bu boro mine oki o bu piribia oria owuapuawo bara bu mi ani o bubele se o piki ton weri oku mie  o ye wa tamuno be tokoni oria boma nyana dikibugerere mi gose, ori oria yela toku be bie gbeinyeofori bara bu se wa piriye mi gose aniatibi kraist be kon agbamie fi mi gose, wa pokosam, ani mi beabe na, minea sima bu wa barasin nyanasam  tamuno be dikibugerere mi duba la oku diki  ani o se wa piriye mi baka bara bu  oria nemi na ye kainbo na bu mgba  tamuno be o yeton weri opku o nwo mieme, piki mie wa diesam, o boima ton pelesa firi mi na o kraist be bu ani nwengibeinmabia  min tonye mi, ani temea ye mamgba nwo okibo kobirima, sobie na sekiri na bie sime ye goyegoye mamgba, kraist be aria tibida bu   tamuno be o ton werit bara na o dukopele bara na ye mamgba oko simeme, se tamuno be wa seleoki se oria tomoni nwo mieme, wa se krtaist be na gboriye mie bu, ori ani bara mi nwo biye gose, saki mi ngisi o kuko pelesa bara mi erechi  ye aniokuma mine tatari toru se kraist be diki apu ma tamuno be boma mi tokoni  omine soni bo tamuno tomoni now some o kokoma oku mi nwo naa siki, ani duaboroma okibo o piri ibi bere mi  o kraist be berenime, se tamuno be ori o nyaname nwobe elekima se ominea bu chuame, fiafia teme be nwose o piri mi bu, o bereni o piri yemi  teme be ani onyechiema yee na wa tamuno be bereni oria tomoni ma pirisa yem nwo nyanabobia, pikina min mi mine miekuromame na tamuno be karasa ngeri tibi nyana nwose oria tomoni ma piribia  o ye wa oria boma mi tokoni pol teke  mm mi ercchi, a saki o nyanabo jizos be bu o nyanabereni mi, na pikina o nyana tamunoa tomoni mamgba piri belema mi nwo naa siki ngisi, ma a kunoke o gose miebeka se tamumo be be  iya teke ma bie ari o se biekoromame, a piki wa nyanabo jizso kraist be tamuno be boma nyana dabo be bara biabe na o atme be seni o piri, ani o miese o yenemibia bo be, piki tamuno be diebelema o piribia bo be, miese omine o nemibia bara  a bime miese ominea kubiema, finji se omine enekubu oribia bara, miese o gose o chin torusedikiariye mi o nwo nemibia bara, o bereni oria tomoni ma piri bugbiripuma belema mi ongo na bein oku o nwo nemibia bara, piki oria kuro mi minea bie firinwengiari oku, mine o bereni apu ma  min, minea bie firinwengiari kuro mi na, ani iku inyo mi, ani ori oki se fiapu ma bie kraist be sisema se o se soamakiri bie oria amabaraanga koroma kuro mi na, gbori yee  kraist be ani anio bereton soamakiri beretonapu mamgba, kuro mamgba, inyo mamgba, alapu mamgba piriari bo bee  ere nyaname, dubatein mi sekiri na, bobia sekiri sime kuroni ere mamgba nengi ere  tamuno be ye mamgba nwose kraist be buo chuku koromame, se o seni chochi mi pirime, ye mamgba be geletein nyanabo bara bu  chochi mi ani kraist be oiue, ori mi ani be kara mie, ori mi nyo goyegoye bu ye mamgba nwo mie karama bo bee  fi bu boro mun dumo bu so borosa siki temeanga bu o fime oninea bipipokika na sima na gose  ani siki mi, o sekiri be sia miemieye ma duko nwengime o foru bie sime kuroa teme ma be bereton bo be bipipokime, ani mioku tamuno be bipipokika apu ma dikidikiari teme be  ini sime bara kokoma yee ani mine mgba wa sime okue, se ojumini mi bi bara se minea dumo konme, minea ojumini ma na koroma ma na bi bara wa nwose yemieme  minea ojumini be mieye sime bara bu, mineo, piki bebobebo soni, ani ton weri wa pirime na wa tamuno igani mi chuku sime torusioribia    okuma tamuno be dikibugerere mi opuma bakame, o nyana wa piri belema piki opuma duba so okuma wa temeanga bu minea bipipokika bu fi simeari ogbo, o mine se kraiset be bu chua se wa dumomame  tamuno be dikibugerere bu mi o boro duaboroma nyana yee  wa kraist jizso be na gboriye mie mi bu o mine se o bu chua sisemame, wa o bu so sobie bu beretonbia bara  o min mi now mieme se bobia siki mi mgba bu oria sabamasa opu dikibugerere mi nwo diepakumabia erechie, o se minea bu diepakuma belema mi kraist jizos be bie bu  okuma tamuno be dikibugerere bu mi o boro duaboroma nyana yee  bereni bu, omine mie bo ye buke, okuma tamuno diepiriyee animerechi ani se bubomabia gboribo so oforie  tamuno be ani wa se mi bara weri yee, se mine se kraist jizos be na gboriye mie mi bu, o wa teme se ibi miemieye nwo pirisam ani o karakarama koroma wa piri na wa mie nwobe ye mie  kraist be bie gboriapue  omine jinseapu ma, yi bara bu juapu ma bupelekapu nwose chin apu ma ani bupeleapu nwose inia bu chin apu ma, ani owuapu se inia oju mieye ani ani fiea yee borosa siki o sime bara mi o nwose biekoroma  anisiki mi o kraist be bu sikimame  omine igoni apue, tamuno be seleokia tomoni ma bie omine oforie, oboku ma bie o kiekiri nyanake, ani tamuno be bereni oria tomoni ma piria ye ma bu sererea ye ma, se min tomonikiri mi bie toruse dikiye nyanaka piki tamuno nyanaka bara bu o simeme  okuma mioku bu kraist jizos be na gboriye mie bu, omine sasama simeapu ma, ini nwo okibo kpekimasam kraist be agbamiefii mi bu  aniatibi kraist be na minabu na deinma okibosam juapu ma na jinseapu ma na nwose gbori apu mie mi by, ori oria oju mi nwose ini pu sikima wariagbagba mi, ani ini seni taraka apu mie yemi sumagbinsam  o juapu oloko mi nwo kansinme ani tonkoroma aye ma na piki ama dikidiki olomoma na miese mama sema bie nweni o gbori kraistbenagboloma iwoa tomoni now tempakumabobia oku, min bara bu o dinma mi nwo mieme  mgbesechin ogono o kon fi mi bu kraist be inia taraka mi nwo bame mgbesechin mi bu o boro mama sema nwo okibo gbori oju mieme, se ini pikimabo tamuno be pirime  ani kraist be bo ibi bere mi be deinma okwein nwo kno nwenimgba piri okue, o kon omine jinseapu ma pirime ani tamuno be bu sasa apu ma, piki juapu ma na, ani ori na kpekima sime apu ma  kraist be bu mi mine mgba, juapu na jinseapu na ineda bo gbori teme bu dabo be torukubu bu iriama yee   anie nwobe siki, omine jinseapu ma, omine bari boapuke anikanika igoniapuke omine mioku, mine tamunoa tomoni ma na gbori ama apue, piki tamuno be furo apue  omine soni okunwengiapu ma na ikiankoroapu ma na dipi chukuseke dupari mi ogono ini o nama chiemasam, kraist jizos be na minabu na ani ikoli mi be dupari bee  ori ani bebe wari mi mgba now olo gboloma bo bee, piki miese ani seni mun tamuno fiafia opuwari nwoso bo bee se ani se ton bu weri nyanabo be piri bo bee  ori na gboriye me bu, omine soni ini o se isi apu mamgba bu chua nama gboloma, se tamuno be o teme be bu boro anga nyo nwo mieabe  pol be nwengi jinseapu ma piri firi min mi gose, iri pol be, kraist jizos ikolibo be, omine jinseapu ma tibi gose tamuno be tekeme  pikipikiye oforie na tamuno be oria dikibugerere bu mi firi mi nwose i pirime ari ani nwengi omine piri omine be ibi gose  tamuno be o ton koroma boi yemi nwo mie belema i pirii, se ani seni i dieme, a kpuluma min mi gbolomaye nwo giensam  a gienye mi o nimikase now kien okuma, omine ineda kraist be bu a kainbo boi yemi nwo dawonemibia  borosa sikima bu mi boi yemi ini ani duko tomoni pirike, okuma mioku tamuo be o teme be bu boro ani mie belema oria fiafia okunwengiapu ma na ikiankoroapu ma na pirisam  min boi ye mie ibi bere mi bu jinseapu ma ini juapu ma bu so tamuno be belema ma nwo diaokisam ini gbori oju mi be apu nwososam, se tamuno be kraist jizos be bu boro bereni anye ma nwo diaokisam   tamuno be sosikima diepiriye nwose i pirime, i se ibi bere mi be firinwengibo mie bu  iri iderima tein tamunoa tomoni ma bu bokatein bo be nengime, ani soni tamuno be min kiri mi nwose i pirime na iri mun kraist be oria dachie nyanaka pere mi be ibi bere mi nwo duko jinseapu ma pirie, iri tamuno be se boi bu weri yemi o nwo miebia oku se bobo toru finjibia  chuku saki bu ngisi, tamuno be, ani ye mamgba teme bo be, min mi se boi weri se o bu pirime, miese mi siki mi bu, oria pekere kirikiri nemi mi sobie sime tibini enjelapu ma na, bereton apu ma na, chochi mi bu boro, nwo nemibia oku  tamuno be min mi now mieme oria kuluma nyanaka yeton mi weri sime bara bu, ani wa nyanabo jizos kraist be bu o boro miesa yemi  wa ori na gboriye mie piki o bu bereni nyana ye gose, ani bele wa prime na wa tamuno be toroko nwo mun balafa nyanaka bara bu  anie nwobe siki, ari o tekeme, ye ominea kubie lokoma, aniatibi ari omine gose torusiori ari ye gose arimgba soye bara bu sime o pirime  kraist belema mi   min mi tibi gose, dabo be toroko a kpereki tekeme, o bara bu ani sobie na sekiri bie na sime furo goyegoye boro mina ere nwo nyana bo yee  a tamuno be bara bime na ori oria boma mi be pere bu, oria teme be bu boro kuro se o piri miese omine ominea bie bu inyo nyanabia bara, se a piki bime na, bereni bu kraist be ori ominea kubie mgboluma seni ori anga nyo miebia bara  a tekeme, na, belema bu o weri ominea kunoma na chukuma na nwo chua,  miese o tamunoa tomoni ma na gboloma kuro nyana seni krtaist be belema mi finjima la oku na, nangwo la oku na, gele la oku na, piki gbun la oku na o nwo kainbobia bara  iin, ye o bo oria belema mi nemi, nweni ineda beinma ani nemieke nwobe soni, se miese tamuno be, sime bara mi, o minea by bein karabia bara   ye boma sime tamuno be piri, ori ineda wa be eka bara, anikanika koroma eka bara nengima bara nwo miebia bo be se tamuno be boma sime chochi mi bie o piri piki kraist be bie bun a siki mamgba bu, besiki besiki la amen  ojo mi gboriye nwo mie mi iri, ikolibo be, a firinwengi nyanabo be piriye gose, o tekebe na, tamuno be o chin bo lamasa kiri mi gbein dumo o now kon  siki mamgba, o bu iderima, bunemi, piki yeinema  omine ominea belema now diepakuma yeseleka dumo nyana jinbojinbo piri bu  ominea inyo la oku o now mie se teme be seni o piri gboribu sime mi nwo koko, omine fina gboloma deinma mi bu  gbori ojumini omie, piki gbori teme be na, ani tamuno be gose o chin ye mi bu gbori toruse dikiari ye piki simeoku mie  gbori nyanabo, gbori bereni, na gbori mengisara, mi omi yee  gbori tamuno piki nweni mamgba dabo omie, ani nwenimgba nyanabo bee, o nweni mamgba bu boro piki firinwengi piki nweni mamgba bie firinwengime    minea bu, orubobo sosikima diepiriye nwo okisamm, kraist be ani piri na gbein oku  fiafia diri mi duku bara bu, ori iwo mun gele nyoma la siki, o tona omu bie kunboapu se obu chua mume o diepiriaye seni tomoni mamgba pirime  mioku, ori iwo mume mi ani che fie ani fieme na, tatari, o koro bome, ani mi fieariye na o tatari koro sekiri chuku bie gbuntein nyo ma nwo mume  ani okuma ideri bo bo be mi piki iwo mum gbori bo bee, so mi so boro koro bo bee, o torukubu mi se tomonikiri mi beinmabia ye erechi  ori, mi diepiriaye se tomoni piri yee, o daapu tonme, ini okunwengiapu nwoso, isis apu ikiankoroapu some, daapu tonme, ini okunwengiapu nwoso, isi apu ikiankoroapu some, daapu ibi bere duko wasamapu nwoso, daapu ananadikidiki na yedieapu na nwoso  o min mi mieme, tamunoa tomoni mamgba nwo karakarama kraist dukonwengiapu firi mi nwo piribia bara, kraist be oju mi nama chiemabia erechi  miese mine mgba bo gboloma gboriye meibia oku, minea bereni bun a piki tamuno toku be dawo nemi bu na, wa bo ogulasa apu so biabara, gbotubara gele mun kraist be laoku mi labia bara  anisiki wa bari awomeni bara simeeke, se obori se nweni chiema die aye ma ambura bara seni wa suma piki foru bara seni wa vukumama boro eka bara, ani inia epelema se jinapu se mun siye bie chuari apu ma  aninakaraka, ye wa belema teme bu weri kokomaye mi duko, wa book goyegoye bu seni mun kraist be labia, ani tibinibo be  oria bereton chuku mi bie ani oju mi bu sime kirikiria pekere mamgba bo gbolomayee, se bene oju mi mgba olo ogbolomame ini se ani piri andana ikolina ma bu  aniokuma, sikima sime pekere goyegoye ani nwengi na ibi firi nwo nwengi okuma, bebe oju mi mgba seni se belema bu ania bu nama chiemabia  kraist be bie sime iwo dumo mi   ani gose a nyanabo be ere bu o beri jineabe, na o bari oruberenemi apu dumokon bara konma muma, ani mina koroma ma yebusokapu ma, piki mina kubie ma kanakana bie sime apu ma  tamuno be piri dumo bu ini kiri nyanake, aniatibi ngisi ini nemi ye oforie, ini piki konogo kuromame  ini bair bugerere nemike, ini inia bu a se simiemieye pirisa se buoloka bara se bugbeinka aye nwo mieabe   ani kraist be bu o dawo yemi anike  pikipikiye oforie omine o gbolomaye nwo name, se o dukonwengiapu bara bu jizos be bie sime karakara mi ini nwose o dieme  anierechi, omine ominea olomu oju mi bu barasin, o miese omine olomuma konkon dumo bara mi kon yemi – obori se ani chin ari pukosolima aye ma baari olomu oju mi  ominea kubie na ominea koroma ma na o gbotubara nwo mie iwoma, pikina iwo oju mi chua, ani tamuno be o kike bara se teme ye mi, pikina mina bu diepakuma ye mi karakara bu na fiafia bu na    aniokuma iruo kon bari oforie bebobebo karakaraye mi duko inibo juo bereninyanabo piribia, aniatibi mine mgba kraist oju mi bu gbori apue  i iganiabe bebe berenima se iya igani mi i se mum si bie chu piki bebe ene mi mgba se igani bu simema  embe se oru be pirima  ye furufuru bo be o bari furuma, se o saki firinwengi se furuka bu o seni obu dikidikibia aye nwo mie obu piri, piki ineda barachua igweinapu piri, ye seni nweni lamabia okwein konma, okuma i okwein ari siki, barachuabia okwein kenge nwo kon, jinbo nama chiema piki bupalimaye mie inibo piribia ye, miese i dukobia ye mi ibiye mie naaapu ma piribia bara  piki miese tamuno fiafia teme be kururuma aniatibi teme be ori elemima nwose i pirime na tamuno be i anyaname, ani mi onyechiema yee na gbori ebne bobia tamuno be i mie se i ibu nyanabia  kubie aku na, owoi kubie na, igani nab u ibu sin  oloku na wolo na bari oforie, taraka kubie chua bari oforie  aninakaraka ibi mie kubi na dein kubie na o nwo nyana jinbojinbo piri piki yebu barasin jinbojinbo piri, tamuno be kraist be bu boro barasin o piri sa bara mi  enekubu mi bie anga mi omine tamuno be bu yela awoe nwobe siki o bukuroma o simeoku sime  belema mi bereton ominea dumo ma piri, ani kraist be wa belema se obu se tamuno be bubele kunu diepiriye agba na nwo mie wa piri oku mi    omine tamunoa tomonie nwobe siki ani karakarake sefi miemieye anikanika, fiafiaka dumo, anikanika ngerifi doki miemieye ominea ogboku bu ini nwo duko  ani piki bugbeinke bugereerema okwein, yenemika okwein, anikanika yesoka bara o nwose okwein kon  aninakaraka miebaka se tamuno be be  o nemi gbeinme na sefibo, anikanika fiafiakabo anikanika ngerifi dokibo aniatibi ngerifi doki mi oru teke miemie yee, ineda kraist be na tamuno be na amanyanakiri mi bie diekiri nyana eke    ye gboribo soni yenemika okwein se obori se o chinma aniatibi maa aye ma gose mi tamuno igani bo o bipipokika apu ma ogono gbanabia yee  ani mi gose ngisi oko sime apu na miegboloma nyanama  omine na ominea bun a kanakana bie o simeme, okuma o bo nyanabo be tomoni nwo sosa kikim omine enekubu mi bie omie  anierechi, omine enekubu mi bie sime apu bara nwo seni dumo konbia  aniatibi enekubu mi ani ibi na, karakaramiemieye na, piki karakaraye goyegoye be chinmgbolu chuachuayee  o bukuroma nyanabo be bubelebiaye now dawo  o tomoni mieari yebusoka aye ma na miegboloma nyanama, sime kanakana mi piria ye ma  aninakaraka, ari oki pakuma enekubu mi bie bo ani kokoma opuma bugereremame, ini boima anga bu mie aria ye ma nwo dukopakuma mi  se ini ye mamgba nwo oki pakuma enekubu mi bie bobia siki, min ini be ametemesosimebara mi belema bupakumabia yee aniatibi belema bupakumasa ye goyegoye enekubu nwosome  ani mi ini gose nwobe yee  sise monobo, piki sise fii bu, se kraist be ori iya ogono biabia    anierechi o torubwinma ominea dumo kon  mieye nemikapu dumo o nwo konma, okuma yenemiapu dumo o nwo kon  omine o nyana siki mimgba nwose ibi firinwengi, aniatibi ene ma ari si warabe  aniokuma omine obori apu now some, okuma o bukuroma nyanabo be bi na o mie nwobe ye mi doki mie   omine iru bu torubama ma, ani papa o simabia ye mi aninakaraka, ye teme be o bie bein  fiafia nime ma na, nirne ma na, piki osi nyana nime ma na be okwein ma nwo kon jinbojinbo piri ominea kubie bu diri bie nime ma na fiafia nime ma na o nwo chu nyanabo be tokoni  wa nyanap jizos kraist be ere bu, o siki mamgba yegoyegoye bu miebaka seni tamuno dabo be be  taapu na deapu na  o kraist be bu nyana mangima mi gose o buiderima jinbojinbo piri  taapu, o buiderima nyanabo be piri bara mi o nwose iderima ominea deapu ma  aniatibi bdebo be o kuro nyaname taroma bu, ani kraist be chochi mi bu kuro nyana oku pikina kraist be na mrnabu na am chochi mi be duaboromaboe, ani oria oju mi  anierechi taapu ma beinma inia bu iderima inia deapy ma piribia, chçchi mi ania buiderima kraist be piri oku   deapu omine ominea erema belema, kraist be chochi mi belema, se o dumo se ani piri oku mi  o min mi nwo miweme chochi mi seni ton bu weri tamuno be piribia erechi oria okwein bu ori ani miefiafiama so siki, ani seni mengi bie sikiri bu  o chochi mi oki obu piribia erechi ani be ibi mi mgba bu, yoriyori na, dukosimabiayeoforika bara bun a, iloli bu oforika bara bu na, purukuyebuyoforika bara bu na, anikanika jin konmaye nyanaka bara bu na  ani bara mi deapu ma nwose inia taapu ma belema gbein barae ani ini inia ojuma belema oku mi  inibo tabo belema bo be, ori obu belemame   gboribo soni oforie taraka seni inibo oju werimabo  aninakaraka, ori ani koko se ibioku seni ani dikidikime  kraist be seni chochi me mie oku mi  aniatibi mine oria oju bu sime apue  fiafiadiri mi duko bara bu, min mi gose owubo be dawu be na nyongoroma na koromasobia, se taroma na gboriye miebia, se ini mama apu ma bo gboriye nwo sobia  gbori gbun karakaraye omie, mi fiafiadiri mi miebelemariye, ari ani kainbo oku, ani kraist be na chochi mi na be gboloma mie  okuma piki o gbolomame, debo goyegoye inibo mina bu belema oku se inibo tabo belema, piki tabo goyegoye piki ninibo debo osi  awo na ini yiapu na awomeni, ominea firie, nyanabo be bie bu, omine o yiapu ma dukoye mie, aniatibi min mi ani mie gbein yee, i da na i nyengi na osi min mi ani berenipiriye nyana tatari oloko mie miese ye mamgba iri na ibibia bara, i piki ama mi bie anga bolomabia oku   awo yiapu, omine ominea awo ma iganimabiaye nwo miema  aninakaraka, o nyanabo be bu weri ini dikidiki se ini dagbukukuma se ye seni ini diepakumabo  omoni na ini nyana apu na   omoniapu, omine sekiri bie o nyana apu ma dukoye nwo mie balafa na bugeregere nab u, piki ibi kubiemgbolu bu weri ani mie, o firinwengi kraist be piriabe nwobe bara bu  o min bara mi nwo mie, ini toruse o dikiari siki kenegeke, inia toru ibi fe gose okuma omine ominea kibie mgba seni tamuno be bi bara nwo mie, kraist omoniapu bara  omine omoniapu bara nwose torubelema ominea firinwengi, o firinwengi nyanabo be piriabe nwobe bara, nwengi papatomoni pirika bara  se biekoroma na nyanabo be bebobebo gbeinbia, ani boro omoniboo anikanika furotokuo inibo nwengi ibi firi gose   nweni nyanapu, omine soni ani gbori bara mi nwose yemie ominea omonima bu se o bari ini eremama boroma  o se biekoroma na omine na ominea omonima na o sime sobie sime gbori nyanabo be pirime, ani gbori bara se berekon bebebebo piripiri bo be  tamuno be omu aye mamgba  anibe kuluma nyanabo be na gboriye mie bu omine ominea inyo mi nwo nama chiema, ye oria opu kuro mi bu o weri ani bara mi mie o piri  tamuno be seni o piri owunia ye mamgba o nwo biri, miese omine ineda oru be si epelema bie chiebia bara  aniatibi wa tomoni na owusoke, okuma sitibi nyana temeanga be owunimae, sobie bu, beretonapu ma na, kuro nyanapu ma na piki min kanakanabuomibe kuro ma nae  anierechi mioku  o tamuno be owunia ye ma biri se siene mi bo la siki, omine ineda tarakabo be, se o pakabia owu mi dachiemabia bara se o somu ania kuluma labia siki, o pa ominea kiri bu chie simebia oku    anierechi o bukarakarama chie sime, karakaraye mi nwose birikunye mie ominea konju ma olo kuroma, karakara miemieye mi seni agbo mie ominea ekpe ma gbein bukarakarama ibi bere mi be deinma mi duko mi, seni akpaka mie chua  siki mamgba bereni mi se agbo mie se ani pura gbaso aniatibi omine ineda ani seni si bo be tein fini korioku koriadein mamgba nwo bimabia  piki duaboroma mi nwose okpo chu mie oki piki tamunookwein mi se kongoagiji mie, ani teme be se i piri ye mi  teke bu min mi mgba nwo mie  tamuno be barachua nwo bi, pakaye goyegoye gose teke teme be dagbukukuma bu  min mi gose obi bu sime, se ngisi inyo lokomama  siki mamgba tamuno tomoni mamgba gose teke  o piki teke i piri miese tamuno be oku seni i piribia bara, a kubkarakarama okweinbia siki balafaka bara se okwein piki miese ini ibi bere mi be boi ye mi nemibia oku  min ibi bere mi gose ari oku nwengibo nwosome, mioku ari ikoli bie omie nwo besoni  o teke, miese a toru kuroma ibi oku mi duko ari ani mie gbein bara bu  kuluma kerenibipi   tikikos be, minabu yela minabo be, piki kubie se bugbane gbein nyanabo be firinwengibo be, i gbolomaye mamgba nwo nemibia bara  ani a gose o seni o firimari yee wa simeoku o nwo duko o piribia erechi, piki o kubie kuromabia bara   ye tamuno dabo be na nyanabo jizos kraist be na deinma na, belema na, piki bereni na nwoseni kraist be bie sime minapu mamgba piri  ye tamuno be dikibugerere mi omine mgba na sime, omine fieka belema nyana wa nyanabo jizos kraist be priapu ma  amen  