jems jems be barabo firifirimadiri m diepakumaye  jems be barabo firifirimadiri mi kirikiri dieaye ani nwo kobirimame, o gien tamuno-a tomoni wasama bebe tomonikiri mi, kelema apu ma firimame. diri mi gienbo be o gbokolumaye se otoma okweinme se gienye mi simeoku be nemi mi nwose yediebia erechi piki miese kraistdukonwengibo ari se bukeke piki ibi dumokonbia oku. kraistduko nwengibo se ye oki barabu ton-a okweintibi bu o ye dukome ani ngokon na igwein na, telima na, ibi dumokon na, sikoroma nyana jinbo piri na, bereni na, firi na, bipibiebele mi be firi mi na, nemi na, butokoni mi firi na, piki teke na.  firifirimadiri mi firi na, bereni na, nwengi gboloma mi yela oku nwo dukokuromame, kraistdukonwengi teke oru mi be miemieye mi biebu.   beretibi ma oruru bu simeoku mi diepakumaye . bereni na nemi na .- igwein nap ere na .- dadiki na telima na .- kiensikima gboloma berejine okwein .- bereni na firi na .- kraist dukonwengibo be na o bele mi na .- karist dukonwengibo be na tomoniki mi na .-. kirikiri dieaye .-   min firifirimadiri mi jems, tamuno be na piki nyanabo jizos kraist be na firinwengibo ba bara ani bome kerenibipi sime wasama bebe tomonikiri mi kelema oyima furo finji mamgba piri. bereni na nemi na    iya minapu, ibifubara nyanapu bara o nwose ominea bu ma kienma, dadiki toru kirikiri bo o la siki. aniatibi o nemime na yeinema bu mi o boro ominea bereni mi be dadiki mi nengimabia ye-e.  okuma omine ori na ominea yeinema mi, anga na bu mgba, ani o se mun lame, ngisi bikika bara obu ofori eke bara. okuma ominea bie nemi nyanakabo omi-e bebe, ye o tamuno be teke, ani se o piribia bo be aniatibi piripirime. okuma o tekeari siki o bereni nyana, se ngisi ominea mama kubie nyana ma. mama kubie nyana bo be, toru ogbo foru sumama boroari ambura simeoku mi o simeoku-e.  ye okosime mama kubie nyana gbori kiri chieka bo be. igwein na ala na    ye igwein minabo be biebele tamuno be o dekichiema siki, ye alakon minabo be biebele tamuno be ori iderima siki. aniatibi alakn bo be piribie nywengwe boroso oku, mi o se borosobia oku-e.  irua mi ania yedokima ofiri na bia se chin mi nwo dokimasinme ania ngwengwe ma sokoro korome, se ania ibi mi fame. ani ngokon bo be soni piki fabia oku-e ori oria firi nwengiari ogbo.   dadiki na telima na    biebele sime ori bo be pirime dadiki siki bu kubie se bugbane gbein dumokon bo be, aniatibi o nemikase dadiki mi borome bebe, tamuno be bereni o belema apu ma piri dumo mi o bara labia.  oko sime dadiki nemikase tomonibo lame bebe, ye inibo be ma, min dadiki mi tamuno be bara bome. aniatibi tamuno be ini ineda siye se o dadiki eke, ori na minabu na piki dadiki se gboribo so piri pirike. okuma tomonibo be bubele se o biari siye, mi, ani dien so o jine mun dadiki bie chu ye-e. aniatibi o bi siye mi simekon se si yi pakumabome, se is mi senibo baka siki ani fi okibome.    ibu yela minapu, o bereni ma ini obori se o chin ibi diepiriye na piki karasa diepiriye goyegoye sobie tamuno be bara ani koro bome. ori ani so toru sime enekubu ma temebo be-e, o dima-dimake, anikanika obu piki se kanakana bo eke. o bi bara bu o miese wa dumome kokoma okwein mi bu, miese teme aye ma bie wa tatari chinmgbolu now sobia erechi.   naa na mie na    o min mi se biekoroma, ibu yela minapu tomonibo goyegoye poki bu obiri, okuma be okwein ma piki be igani ma. tomonibo igani tamuno be miebia karakaraye mi nwo nyanabo-boke.  anierechi iloli dumo na piki sitibi miemieaye mamgba na bu o busin. obu iderima tamuno be piri se o se ominea kubie bu dipi okwein mi nwo oki, ineda o duaboromabia ye mi.    omine obori be obu chin ma papa oria okwein mi poki bu aninakaraka, omine ani se miemieye bu chu.  okwein mi poki se ani se miemieye bu chukka bo goyegoye, temedikiye bie mina simeoku diki se oribo simeoku mi inibo simeoku-e.  ori ibioku se kweinma obu diki se some se kirikiri o sime bara mi nwose biebaramame.  okuma tomoniboo miese inibo mina bu nyanari karagbasi sa oloko mi kweinma nwo diki piki toru se ania bu weri bo be, ani papa poki se ani se biekoromaka bo beke, okuma ani se miemieye bu chub o bie-e tamuno be o belemabia oria miemieaye ma bu.    koroma na inibo tamuno nemime nwo be bo omi-e se ori ineda o bele oloke bebe oria tamuno nemi mi papa ye-e, o piki obori se obu chin-abe.  fiafia piki karakara tamuno nemi, tamuno dabo be nwose chin ye ani min mi-e, dapu no nyengiapu na koroma fisa awo ma na piki deapu fisa eremeni ma na nwo dikidiki inia torusiori kiri bu, se inibo bu olo miese tomonikiri mi inibo pikirima mun si dumo bie chu eke oku.  gborijuso be berijine  iya minapu, wa nyanabo jizos kraist be bereni apu bara bu, o tomoni-a torudiki bara se nweni na anga ma.  gbori ala konbo nemikase goli baratumgbali chuaye chua se ibi-a buchuaye nwo chua se ominea kobiria bie so bo, se gbori igweinbo piki apurumba ma biri se so bo okuma  i nemikase osi se ibioku yebiri bo be piri tein, se nwose o be, min ibi tein ikasie mi ogono sime, okuma nwose igwein bo be be, anio chie, anikanika mio kponji sime i buo chuku, aniokuma ominea ogboku o dapu miekirima dumokon-abe nwo be berebarasi o nwo nyanasam piki is kubie bu berekon-ari apu o nwo sosam. o poki ibu yela minapu tamuno be min tomonikiri mi be igwein apu ma sele se ini bereni mi be alakon apu nwo some, piki mieme ini amanyanakiri mi nwo diaokime, o bereni o belema apu ma piri ye mi. okuma igwein apu ma omine ini osike tapu o punuma se o fono berekon apu ma toroko mun alakon apu ma-e ini min ini se o piri ibi ere mi nwo dukosima apu ma-e.    o karakaraye mi mieari apu nwo sobia o nemikase amanyanakiri mi bie sime ye mi, ibu belema bara nwose i juo tomonibo beleme.  okuma i nemikase dikitoru bu ini sime bara nwo dikima ini na angame bebe, i si mieme nwo be berebarasi i nwo nyanasam, oloko mi berebarasi se i piribia, oloko kanbo bara bu. oloko mi ton ye ma be gboriye nwo kan bo goyegoye, inibo arimgba nwo kansam.  aniatibi be na, sefi ma, nwo be gbori nweni bame bebe i oloko kanbo nwo some.  wa fima oloko mi berekon piribia apu bara o nwose okwein kon piki ye mie. aniatibi tamuno be o berekon-ari siki, o dikitibifoin nyana dikitibifoin nyanaka bo nwo piri eke, aniatibi dikitibifoin omubaraibi nyana-nyaname berekon bu.   bereni na miemieye na    iya minapu, ani che ibiye mie be, nemikase tomonibo nwo be na o bereni nyamame se firi bu ani diepakumaka okuma oria bereni mi ani ineda o duabe nwo be na owuapu anikanika eremeni minapu omi-e, buchuaye na fiye na bupalima apu. che ibiye ania bie omin, tamuno be o belema ye ominea bu garagara, o piki fi bulo dubama nwose ini be, dumo bu inia bupalimaye ma nwose ini pirika bu  ani, bereni mi sime oku-e ani ngeri sime se firi ani na ofori-e bebe, ani okuma, ani fisam.    okuma nwenibo nwo bebia, gboribo bereni nyaname, isi bo piki firi nyaname. a se ani pekerebia ye min ani-e, tomonibo ineda firi bu ofori bereni nwo nyanabia oku se i die. iri ari iya firi bu weri iya bereni se i diebia.  i bereni na gbori tamuno be kenge omi-e ibime si temema so ari ani mi nwo berenime piki bugeregere na balafa na bu omi-e.  iri obori bo i bi-au ini ani se i die na firi bu ofori bereni ye bu ofori-e  nde minea biejudabo ebraham be bo tamuno be bu ibibo so oku ani o nwengi firi bu-e, ori oria toku aizik be se agbamie-edeni ogono agbamie siki bu.  i orika oria bereni mi na oria firi mi na gboloma firinwengime oria firi mi oria bereni mi miese ani karaye nwo some.  fiafiadiri mi piki bo kokomaye nwo some, ani nwo beme na, ebraham be tamuno be berenime, piki o nyana bereni mi gose, tamuno be karakaraye miebo bara nwose ori okime. anierechi tamuno ikiabo ini nwose ebraham be chinme.  aniokuma omine orisam na, tomonibo nwengi firi bu mi inibo boro bo tamuno be bu bo ibibo nwo so ye-e, inibo bereni mi bu kengeke.    ani, ani piki rehab amanwengi eremenibo ma bu simeoku mi-e. aria firi bu a boro tamuno be na berefamasabo nwo some, ani ama-onye izrel apu ma daoki se barachua ini piri se ini jin ateli bu boro se so ye mi gose.    ani, ani simeoku-e, teme mi bie ofori oju mi nwo fi oku mi ani firi ofori bereni mi so fi oku mi-e.   bipi bei bele mi  iya minapu, omine mgba yedieapu so eke. o nemime na mine yedieapu ma berekon mi kurotein jin-apu ye nwo nengibia.  mine wa siki siki bu mie irima nyana-nyaname. okuma tomonibo nemikase okwein bu mieirima nyanake bebe, inibo karagbasime, piki ineda bereton inibo bu piribia.  wa diki se asun be bipi olome miese wa bi bara o nwo miebia oku, ani bu wa piki inea o mie se wa bi anga mi o nwo mume.  anikanika owoin-aru mi duba labara mi nwose biekoroma, kuro foru piki ani fono nwengiari bara mi na, kala join ineda ania dukunofeme, se ani dukunofebo be benyo-benyo ani piki nwo mume.  ani bipibiebele mi soni simeoku-e ani boka labara mi bu, ani ineda opu aye se bu bomabia.   owoi asun na o datekerema ye na (jems .) koriari finibipi kalaye ineda opu piri dokimabia oku nwose biekoroma  bipibiebele mi fini simeoku simeme, ani ani mieirima bu bein tomonikiri-e. minea oju bie ani kiri nyaname, se piki miena bebe oju mi mgba bu boro si miemieye mi wasamabe. ani wa se okorona-okorona korifini mi bie chuma.  tomonibo be ori ineda temeaye mamgba nwo dikidiki se ari bari owoi eke, se piki oko se owoi-a mama mamgba na feni ma na, ikiriari ye ma na, inji ma na nwo dikidiki se ari deinmasam.  okuma ineda bipibiebele mi miese ani deinmasa bo ma ofori-e. ani siye-e piki ani olo bobo oku ofori-e, nweni baba ari ania bu beinme.  wa ani se miebaka se wa nyanabo piki dabo be beme, piki ani se nime se minea juo-a tomoni ma woriabe, tamuno be obu kikema teme apu ma.  miebaka be okwein na nimeworiaye ma na gbori bipi   mi bie ari pakabome. iya minapu ani oko paka gbeinke bu mengi na ala mengi na gbori nyo bu ideri pakabo eke.  iya minapu fig chin ineda fig mgbolu chua eke ani ala mengi ineda piki bu mengi pakumabo eka oku-e.  ogono ju bo nemi mi  ominea ogboku yenemi se piki yekainbo bo omi ye oria dumo na piki miemieye na, kokoma nemi mi bu bo buiderima elekima nwo so.  okuma i kubiemgbolu bu i yediki pukosoli, aku kubie na, ngerifi dokima bebe, bari budekichiema se iruo aye duko kokomaye mi na tuburu ma.  min nemi bara mi sobie korobo yeke sime tomonikiri mi piri ye-e, teme-anga be yeke okuma siteme be bu bo ye-e.  yediki pukosoli na, ngerifidoki na sime nyo, ye galagala na, simiemieye toru kirikiri na simebia, okuma sobie weri bo nemi mi ani yori-yorime, tatari ye, ani deinme, ani bunemime, se piki ikadokime, ani piki dikitibifoin na beinme, piki ibi miemieye be sokuaye now nyaname siye bie busin bu, ofopekelepepe kubie chuaka bara bu.  ibi miemieye ani deinma mie apu ma deinma bu dipi mgbolu ma bu pakabo sokuaye ma-e. tomonikiri mi na ikia so mi  ominea ogboku sime owu ma na kamu ma na nde naga ari bo ominea pukosolimari aye ma bu ari borokoka, ani  ominea oju bie siki mamgba owusoari aye ma  o yebime  okuma o bara lake, ani-erechi o bukarakaramene nweni ba omine anikanika bara nwose yebime, okuma o bara lake, ani-erechi o kamuso piki owusome. o biariye o bara lake aniatibi o tamuno be bara ani bike.  o ye bi se ani o bara ake bebe, ani o se ari bi koroma ma bugbeinke, se ngeri o butimabia be-a ye kenge mi o bi ye-e.  kubie se bugbane gbeinka apu o nemika na tomoniki mi be ikiabo ani tamuno be na taraka bo-e tomonikiri mi na ikia biari bo goyegoye inibo mina bu se tamuno be na tarakabo miesam.  o koroma ma na fiafiadiri mi duko ye mi kokomayeke, tamuno be seni minea bie chua teme mi balafama bara nwo se biari aye nyana warabe. okuma tamuno be piri dikibugerre mi piki kutoeinme. fiafiadiri mi duko bara bun a, tamuno be opuayemiebo be na tuburume, okuma dikibugerere nyana se buiderima bo be piri.    aniokuma o buiderime tamuno be. oru be na tuburu, anisiki ori o diki mangibia. tamuno be kpekima ori soni piki i kpekimabia. omine ominea bara ma sikiri, omine si apu ma ominea kubiemgbolu ma o nwo mie fiafiama, omine ofopekelepepe apu  o kururu, oloku owu omine ominea deri mi piki ani seni owu mie, omine ominea biebele mi piki se ani seni torufuruma ye mie o nyanabo be toroko o buiderima, o piki o dekichiemabia.   berekon kristen minabo piri mi be berijine    minapu o jinbo-jinbo dukosime ma. mina juo kraistdukonwengi minabo dukosima anikanika berekon inibo piribo goyegoye, inibo oloko mi nwo dukosime piki berekon ani pirime. i nemikase berekon oloko mi pirime bebe, iri bari oloko mi dukoye mie boke, okuma berekon ani piri be-o.  tamuno be kenge mi oloko chua piki berekon bo be-e. ori kenge mi ineda dua piki babia ye-e. i koroma bara iri tubo, se berekon i juo tomonibo piri be   buboma gboloma berijine    mioku omine i poki, i nwo beme na, mimgba anikanika ba wa so nwo pembe gbori opuama munbia, se gbori kuro nwose anianga sime tubo kon piki bakama igbiki miebia. ngisi i nemike, iya dumo mi ba simebia oku kpochukaka obuto simeoku ani i simeoku-e, boka siki nwose sime se wasama fabia ye mi. o duko gbeinye ani min mi-e, nyanabo be nemikase berenime bebe, wa dumo se min mi anikanika ani mi nwo miebia. okuma mioku o budekichiemabe, piki bubomabe mi buboma bara mi kurake.    aniokuma, nwo inibo mie gbein ibiye mi nemi se ani mieka bo be o si mieme.   sime alakon-apu ma piri berijine  se mioku alakon apu ma, omine i poki omine oloku se owu, bo ominea ogono gbana-e boari bufuka ma gose  ominea ngo ma ari burusosam, ominea biriaye ma akakaraba ari peisosam. ajari ominea goli ma na seleba ma na gbeinsam, se maa ajari ma piki omine na tuburu onye nwo chiebia, se fini ye dokima oku se ominea ojumini ma dokimabia. maa kuluma ene ma bie, omine ngo kobirima koromasam.  ngisi ma o gbeinye seni ominea ozu ma bie firinwengi o piri apu ma pirike. ini suari bere ma o nwo poki o dipi aye ma soku apu ma kon owu ma, tamuno be beri ma lasam ani kuromamgba nyana omutibida bo be.  ominea dumo ma tomonikiri be lokoloko na butima na biebele na aria bie bienme. omine obu borima ani ini o babia na werimsam.  o berekon siye mieka bo be bara sima se piki o basam, o piki omine be kuroye mieke. yeinema na teke na    aniokuma o yeinema iya minapu, okimun nyanabo be bobia siki la. yedipibo be yeinema oku diki, o korumun oria ozu mi yela chinmgbolu nwo pakumbobia siki lame. ori inyoba koru weri-i mun iruakpoin na fongu siki ene ma soni nwo lame. omine soni oko se yeinema, piki kurokubie nyana aniatibi nyanabo be bobia ene ma kpekisam.    o jinbo-jinbo se ikpein ma iya minapu, miese tamuno be berekon o piri eka bara. diki berekon bo be bokobo o chie warabe, bupakumabia erechi.  iya minapu, nyanabo be ere se ikwein kon ikiankoroapu ma o nwose biekoroma. torusiori bie ikirima na yeinema na bu dikidabia apu bara o nwose ini oki. biebeke, nyana apu wa nwose ini chinme, aniatibi ini inema nyamame. job be nyeinema mi soni o naasam, o piki nynabo be ani be kuluma mie o piri ye nwo nemime. aniatibi nyanabo be dikibugerere na dikitibifoin na obu beinme.    ye mamgba nengi ye, iya minapu, o yekarifi ma o ye bereni ari siki. so mi soni, anikanika tomonikiri mi soni anikanika boro jinye soni se yekarifima. ye iya iin mi ini bu sime, en-en mi piki en-en bu sime. aniokuma tamuno be oria berekon bari sime i piri eke.    ominea bie bufuka bie sime bo om ye inibo teke, biebeleari boo mi ye inibo tokoni nime nwo chu.  obiari bo omi ye inibo chochi mi be seniapu ma nwo chin, se init eke o piri se nyanabo be ere bu pulo se ori ombi.  bereni bu weri kon teke mi obi bo be gwobia, nyanabo be miese tomonibo be bu piki ibibia, se ini o mie sa si ma bubarasin o piribia.  anierechi, omine ominea si ma duko pakuma jinbo-jinbo piri, piki teke jinbo-jinbo piri miese o minea bu deinbia bara, karakarabo be teke mi ani kuro firinwengi nwengime.  ilaija be minea juo tomonibo-e, o kuroma tekeme na ene koro ma there are-a kura na pekere na bu ene piki koro kiri lake.  o piki jin gbori siki bu tekeme, se so mi ania bie sime ene mi koromame, se kiri mi piki ania bie sime fiaye ma nwo pakumabome.    iya minapu ominea bie gboribo nemikase kokomaye mi bu ateli irifa-abe, se jinbo inibo vinpiki bome bebe, o min      mi nwose biekoroma na sibo miese inibo mierima bu vinpiki bo goyegoye, ori bo be o sibo be teme mi nwo duaborombia fibu, piki ton-a si bubarasin piri nwo oki bobia.                              pita   pita be barabo tatari firifirimadiri mi    diepakumaye    pita be barabo tatara firifirimadiri mi o se kraist dukonwengiapu ma seinmame, mianga o nwose ini chinme, tamuno be seleokisa apu, ani wasama bebe esia maino mi be ogonoju daoru kelema apu ma. firifirimadiri mi gose dada gein ye ani se ani kien apu ma kubiekuromabia erechi-e, ani fomubara na torusiori na bie sime apu ma inia bereni mi gose. diri mi gienbo be min mi mieme jizos kraist be gboloma ibi bere mi se oria diri mi kien apu ma biekoroma bu, oria fi mi na, fibusise mi na, piki o bobia nwo be yebereni bipi mi torusedikibia yeso piri apu ma. min enekubu mi biebu inia torusiori mi ini nwo daoki se inema, biekpoma na inia bereni mi be karakara mi be dadiki-e piki na ini gbein ye nyanabia jizos kraist be diebelemabia ene mi bu.  oria bufuka siki be kubiekuroma okwein mi bu, diri mi gienbo be piki ani kien apu ma beme na ini sime kraist be piri apu dumo nwo kon.   beretibi ma oruru bu simeoku mi diepakumaye .- tamuno be oria duaboroma mi be biekoroma ye mi .- buse tonbu weri gboloma tetema .-. torusiori sikibu sime kraist dukonwengibo be piri firima .-.. kraist dukonwengi mi be buderima na firinwengi na .- kuluma okwein .-  _____________________________    pita jizos kraist okufirinwengibo be gien se tamuno be bebe pontios na, galesia na, kapadosia na, esia na, piki bitinia se ma bie innyaso apu ma-e.  tamuno dabo bebi bara bu, ori o teme be bu boro o seleoku se ton bu sime apu nwo mieme, miese o jizos kraist be bipipoki se oria pulo mi piki o miefiafiamabia erechi ye dikibugerere na deinma na bein bara bu omine na sime. dumo torusedikiye o ye wa miebaka seni wa nyanabo jizos kraist tamuno piki dabo be be oria opu dikibugerere mi gose ori iwo dumo se wa pirime, ani fibu jizos kraist be sisema mi bu. min dumo mi torusedikiye nwose minea bie chuma.  anierechi wa toru se tamuno be se oria tomoni ma werima opu belema ma nyana mi dikiabe. ori ari seni sobie o werimame, ani ari ngisi buru eke anikanika si eka anikanika sikiri fa eka nyo mi-e. ari sime omine ini bereni mi bu boro se tamuno be kuro bu koko koroma duaboroma mi werima apu ma pirime, ani kuluma siki mi bie mie belemabia erechi ini karakara koroma sa ye ma. o min gose biebele, mioku o kala siki se ngiri gbeinme nwo   be soni ani omine oriari ton-a dadiki torusiori ma gose. anigose oko pakaye ani seni ominea bereni mi be karakara nwo nemibia erechi-e. goli ini ineda simabia ye mi soni, ini ani se fini bie elekima dikime ani-erechi oinea bereni yelatein goli nengi ye mi soni ini gbarimaka bara bu ani elekima dikibia, miese ani chiesimebia oku. anisiki ini belema jizos kraist be  diepakumbia ene mi bu o tokoni na, boma na piki osi na nyanabia.  omine o belemame, ma omine ori orike nwo be soni. anierechi bipi ineda dukobia oku ofori opu boma nyana biebele o nwo kon-o.  aniatibi o gose bereni nyana ye mi ominea bara labe, ani ominea temema be duaboroma mi-e.    min duaboroma mi gose ikiankor apu ma torukweinma anibe ye nwo doki se piki gbela nemime piki min tamuno be seni o pribia diepiriye mi be ikian nwo korome.  ini bukuroma siki mi bo labia siki mi na ani weri bobia bara na nwo dokime. min siki mi, ani inia bie sime kraist teme be duko siki mi-e. teme be kraist be oribia torusiori ma be ikian nwo koro siki mi, piki ari na bobia boma mi na.  tamuno be belema se maa ikiankoroapu ma dieme na ini nwengiari firi ma inia bu ibi goseke, okuma ominea bu ibi gose-e, ani sobie bo fiafia teme be kuro bu boro ibi bere mi dukopakuma okunwengiapu ma bipi bu o boro naa sa ye ma. maa ye ma enjelapu ma soni ari kainbo dokime.   fiafia dumokonbia oku be chinbipi    anierechi, omine ominea koroma ma karakara firi mi piri. obu garagarama, se okorona-okorona toru se belema mi diki ini seni o piribia ye mi, ini jizos kraist be bipipoki, se o bari bereni na ominea dumo piki siaye nwo bi, ma o yenemika siki bara mi. aninakaraka, o miebia ye mangba bu o fiafia, o chin tamuno be fiafia oku mi.  gien diri mi now beme, o fiafia bu sime, aniatibi iri a fiafiame.    dabo o nwose o chinme, o tamuno be tekeari siki ani gbori bara nwose bu ani-erechi, o mamgima se o piri bu weri tomonikiri ominea dumo ma bu kon din ma nwo kon-o.  aniatibi o nemime se ominea olomu-a dapu ma bara o daokisa yebusoka papa dumo mi bie o pekere pakumbo gose gbein sa mi la oku. ani papa simabia goli na seleba nake  kraist be yela pulo mi bu o boro obu nyaname, ani tokoroye anikanika gwagwa ye bu ofori anana toku simeoku sime bo be.  tomonikiri m ma temeka siki ngisi tamuno be o seleme, se o tibi gose maa kuluma ene ma bie belema o diepakumame.  obu bu o boro se tamuno be berenime fibu o sisema se boma seni o piri bo be ani miese ominea bereni mi na torusediki mi na tamuno be bu ari  obolome.    mioku o kokomaye mi dukoye nwo miesa ye gose omine ominea bu ma nwo miefiafiamasam se kokoma ominea juo bereni apu ma nwo belemabe, o karakara bara nwose o kubie la bara se jinbo-jinbo belema.  aniatibi dumo piki simegbaso tamuno okwein mi bu ini boro piki kpoto oyisam ani fifika gbori dabo awo bara bu, fibia boke.  fiafiadiri mi duko bara bu,  tomoni mamgba osin simeoku, ani ini simeoku-e,   inia boma mamgba piki ngwengwe simeoku simeme.  oson mi samina, se ngwengwe ma piki sokoro sarame.    okuma nyanabo be okwein mi ani simegbasome. min okwein mi ani ini duko o piri ibi bere mi-e.   dumo dupari mi na piki fiafia se mi na  ani gose siaye mamgba bu omine obu sin, o bari iruo anikanika opekelepepe dumo anikanika diki pukosoli anikanika jinbo wolo okwein kon ma.  omine iwoma yi awo simeoku sime, siki mamgba teme-anga be ndomengi ominea puko tari, miese ani mi bu o boro seni piki duaboroma nyanabia oku. fiafiadiri mi dukobara bu, nyanabo be ibi miemieye mi o barana orisam.    nyanabo be damabo, dumo dupari be, ani tomoni ma siki yelake nwo be bo be, okuma tamuno be o seleokime ye labo bara bu. dumo dupari bara o nwose bo, se ye ini o seni teme-anga be oputekewari mi nama, ani tonbu sime agbamieapu bara bu, o sime jizos kraist be bu boro teme-anga be ye na piki oki gbein agba na miebia nyo mi.  aniatibi fiafiadiri mi now beme,  a yela dupari seleokime,  ari mi seni zaiyon bie ikolida dupari bara bu koromabe  o berenibo goyegoye inibo bietonye inibo gbari eke.    min dupari mi opuma yela ye-e, omine bereniapu ma bu okuma ini berenika pu ma  warinama apu ma siki na yebu-ofiriye-e nwobe dupari mi  vinpiki opu yelatein dupar sosam.    se fiafiadiri mi jin anga bu nwo beme,  min mi ani miese tomoni  buo tombulobia dupari mi-e,  ini miese ini bikibia iku mi-e.  inia buo tombulome, aniatibi ii okwein mi berenike ani tamuno be bi oku-e na ani oko paka ini piri.    okuma omine ani seleokisa apu ma-e, amanyanabo be agbamieapu ma, tonbu sime se mi, tamuno be oria tomoni o seleoki seni oria bugbiripuma miemieaye ma dukopakumbia apu ma, kanakana bie o chin pakumabo se oria bugbiripuma enekubu bie chu bo be.  gbori siki bu omine tamuno-a tomonike, okuma mioku omine oria tomoni-e gbori siki, tamuno be o dikitibifoin nyana o pirike, okuma, mioku omine oria dikitibifoin mi okisam.   tamuno omoni-apu    iya ikiapu, a kuroma duko o piriabe, mi tomonikiri mi bie igoniapu na piki tibi se nweni piri apu na bara bu omine obu se ojumini mi pukotariari ye ma piri ma, siki mamgba teme mi na omugbain-ari ye ma. miese oru bere nemi apu ogboku ominea yemiebara siki mangba ibibia oku, miese ini si ye mie apu bara seni o dukosimabia siki ini ominea ibi miemieaye ma ori, se tamuno be tokonibia oku o bobia ene mi bie.    nyanabo be gose omine obu ma iderima kuro nyanabo goyegoye nwo piri ani boro sedabo be-o, bereton tibinibo bara bu.  piki govinapu ma soni, o seni firima bufuka se siye mie apu piri piki ibiaye mie apu tokoni-e nwo be apu ma.  aniatibi tamuno be biari ye ani miese o yenemikda apu ma inia obori okwein ma bu, inia bipi gbein, ominea ibi mie mi bu.  omine ngeri mina bu nyana apu bara nwose dumokon, ominea ngeri bu nyana mi o nwose gbeinma si ye mie ma, okuma o tamuno be omoniapu bara nwose dumokon.  tomoni goyegoye nwo osi, omine o juo bereniapu ma belema, tamuno be dikibalafa, piki osi se sedabo be piri.   kraist be torusiori mi be elekima    omine firinwengiapu ma o buiderima piki na beinma osi se ominea tibini ma piribia. min mi o seni ibiyemiebara nyana apu na piki jin apu se yechin apu na kenge nwo piri eke, okuma si dumo nyana apu ma soni-e.  min mi gose tamuno be ori o belemabia, nemikase omine inema nyana ola gbeinka torusiori mi nwo piri okuma, ani omine o bereni ye mi nwo nemi ye erechi. ania bie che soye omi nemikase omine inema nyana se o mieirima ye be fomubara nwo nyana okuma se tamuno be piki o belemaia o nenikase karakaraye mie bu bo o piri torusiori mi nwo inema okuma.  min mi gose ani tamuno be o chin ye-e, aniatibi, kraist be na minabu na o torusiori piki na elekima nwose koroma o pirime, miese omine o buo dikidabia bara.  o gbori si so mieke piki o bipiapekere ma bu iruo jene nweni ma now naake.  ini o wolo siki, o wolo pekerebipi se ini pirike o torusiori siki ori ini eremake, okuma, tamuno be ani karakara berekonbo be bu mi o kubie se gbana ye-e. kraist be na minabu na oria oju mi o nwose minea si ma pura mgbesechin mi tanjime, miese wa fi si piri se dumo karakaraye mi piribia bara. o laye ma bu o boro gwosam.  irisa anana simeoku ani o simeoku-e, okuma mioku, ini o da se anana-korubo be pirisam, ori ani piki ominea teme ma kokobo be-e.   taapu na deapu na  ani gbori bara bu omine owuapu sime eremeni ma o buiderima ominea deapu ma piri, miese inia bu tamuno   okwein mi berenika apu ma, ominea dumo miese ini vinpikibo bereni apu sobia oku, okweinkonka bara bu.  aniatibi ominea ibi piki osi nyana dumo mi ini now oribia. se jin-apu pukosolimabia be ye biri bara o nwo biri ma, ani o bara werima ominea tibi inime telima oku na, anikanika o biri goli ma na, anikanika o chua buchuaye ma na bu.  okuma ye ominea ibi mi bi buieju sime ye nwo so, ani buiderima piki yawu teme bu simegbaso ibi mi, ani tamuno be torukubu iku tein ye mi-e. anigose borosa siki karakara se osi nyana eremeni ma inia kubie se tamuno be bu gbaha apu ma ini inia bu ma mie ibima ibimame buiderima inia deapu ma piri bu. ani sera ma simeoku-e, ebraham be bipi a nwo pokime, se i nyanabo a nwose o chinme. omine ibiye mie seni balafa nyana gboriye so pirike bebe, omine aria eremeniawo nwo sosam.    ani gbori bara bu ominea deapu ma so min mi kainbo na ominea ere ma ani inyo bu ofori apu-e nwo be bara o nwose osi bara bu ini na angabia, aniatibi ini soni ini omine na gboloma tamuno be dumo mi diepiriye nwo okibia. o min mi mie, miese gboriye soni kikichua ominea teke ma nwo piri eka bara.   karakaraye mie gose torusiori    anibe kuluma, omine mgba o gbori yemiemiebara na gbori koroma na nwo nyana minapu bara bu o jinbo-jinbo belema, se o piki ibiye miemie bara na buiderima na nwo nyana jinbo-jinbo piri.  si ye o nwos si ye gbein ma, piki wori nime se wori nime piri ma, aninakaraka, belema o nwose ani gbein, aniatibi, belema mi ai tamuno be bereni o piriye mi-e, ori o chin siki bu. fiafiadiri mi duko bu,  biebele dumo na piki toruse ibi siki ori doki bo   goyegoye,  inibo bari si okweinkon-eke,  piki bari iruo kon-eke.  o siye bu vinpiki se ibiye mie bia  o kubie la baramgba o nwose deinma dokibia.  aniatibi nyanabo be karakara ma  o nwo diki diki se piki inia teke ma naanaame  okuma ori obu pii siye mieapu ma gbin-gbinme.    tobu ye se o lama be o nemikase kubie chie-chie-chie bara se ibiye mie doki okuma okuma nemikase karakara ye mi gose o torusiorime be okuma, o biebelelabia oku, diki o gboribo  soni dikibalafa ma, o piki bereni ma ini o kubie lokoma. okuma omine osi nyana kraist be piri ominea kubie ma bu, se mangima nyana o piri nyanabo be-e nwo be bara bu. siki mamgba o bukarakarama inibo pekere, o toruse dikiye mi be sime bara pufinji nwose o bebo goyegoye.  okuma, buiderima bara bu na osi bu na o min mi mie. ominea koroma ma o nwo mie fiafiama, miese ini o woloari siki, omine kraist be obudukoapu erechi ominea ibi dumo mi dkosima apu na, ini konsa okwein ma be bugerere ini nwo nyanabia bara.  aniatibi tamuno be boro berenime bebe, ibi ye mie gose torusiori mi ibitein si ye gose torusiori mi nengime.  aniatibi kraist be gbori siki fi si prime, nweni mamgba tibi gose o fime, miese ori o boroma mun tamuno be piribia erechi ojumini bu ini o baame, okuma teme-anga bu ini miese o dumome.  ori be teme-anga be dumo mi bu o mun tamuno okweinkon se okoli bie sime teme ma pirime. mina apu ma ani tamuno be bipipokika apu ma be-a teme ma-e, ani noa be oboku-aru mi ikasiari siki bu, ori inema nyana koru siki i. aru bie sime boka apu ma inimgba nine apu-e mengi bu ini boro duaboroma nyaname. ani mi ani bara se memgisara mi tokimari be elekima mi, ani mioku, o duaboroma ye mi-e, oju bu iloli sikirisin mike, okuma, ibi kubie se yebereni tamuno be piri bu-e, jizos kraist be fibusise ye mi bu, mi ani boro o duaboroma ye-e. ori ani iwo sobie mun se tamuno be amabara anga sime, bereton enjelapu ma na piki sobie bereton-apu ma na piki kuro mamgba piriari bo be-e. dimasa dumo ma  kraist be nwo ojumini bu torusioorisa siki, omine soni, o nyana gbori koroma mi nwose obu keke aniatibi ojumini bu torusiorisa bo goyegoye inibo bari is na miegboloma nyanake. anierechi, mioku oki toroko mun, ye tamuno be bereton tomonikiri bie ominea dumo ma bie kon din ma piri se obari ojumini mi biari ye ma duko nwengi ma.  borosa siki o bakama sike fama oru bere nemi apu ma miemie aye ma nwo miesam. ominea dumo mamgba o se fiafiakaye na, sefi na, irubutorubama na, butima na, irubu ogbo ton na piki galagalasa oru teke miemieye bu chume.  mioku ini oruberenimi apu ma ani inia bugbiripumasam o nwo bari ini na gboloma mun ani buabalaka piki oforifori dumo mi konka siki. anierechi ini dukosimabia. okuma ini barana inia bu se opoliton tamuno be piribia ani bukarakarama berekon dumoapu na fiapu na piribia bo be. anierechi, min ini ibi bere mi nwo duko se fiapu ma soni  piriye-e ani inia ojumini be dumo bu ini berekon piri borosa apu ma, ini weri berekon se bobo piri sa bara bu, ini tamuno okweinkon ini pirime, miese ini teme-anga be dumo bu, tamuno be dumo oku mi se dumobia bara. ibi bara se tamuno diepiriaye ma se firinwengiapu ma    ye mamgba be kuluma mi kpekisam. omine obu olo se bukarakarama, miese omine ineda tekebia oku.  ye mamgba nengiye, karakara bara o nwose jinbo-jinbo belema aniatibi belema mi ani tonton-a si nwo gbeinme.  yetunduka bara bu ominea wari bie ma o nwo finji jinbo-jinbo piri.  ye bobo, ibi bara se tamuno be oria kirikiri-a diepiriaye ma se firinwengiari bo bara bu, o tamuno be bara nyanabo sa kiri diepiriye mi se  jin-apu bu ibi gose firinwengi.  ibi bere mi duko bo goyegoye tamuno be oku ma nwo duko firinwengibo goyegoye inibo tamuno be se inibo piri inyo mi se firinwengi miese, beyebeye bu tokoni boro mun tamuno be labia oku jizos kraist be bu, ori bene bene la, boma na kuro na sime piri bo be. amen. kraist be berenibo bara bu torusiori    ibu yela ikiapu, ani obu gbiripumaye so ma buaku dadiki be torusiori o nwo oriari ye me. pakapakakaye bara o nwose ani oki ma.  okuma o biebele na kraist be torusiori o nwo diaokiabe, miese biebele ominea bie beinbia oku oria boma mi belema pakabobia siki bu.  biebele sime o pirime, nemikase krist be obudukoapu o nwo so ye gose ini o dukosima okuma. min mi fieabe na boma nyana teme be ani tamuno teme be, ominea ogono o gbana warabe.  nemikase o mineabie gboribo torusiorime nwo bebe, ani okopaka ma na ori ani nweni ba bo-e, anikanika furubo-e, anikanika opu siye mie bo-e, anikanika ori bu se jin-apu-abere bie chu-chu bo-e.  okuma, iri kraist be bereni bo-e nwo be ye gose i torusiorime nwo bebe, ani i bugererema ma, okuma miebaka nwose tamuno be be i kraist be ere mi fime nwo be ye erechi.    berekon mi sakibia siki lasam, se tamuno be oria tomoni ma ani ini tatari berekon piribia ye-e. ani nemikase mineabie sakibia nwo be okuma, nde ani se ini na kulumabia oku, nwo tamuno be bu bo ibi bere mi berenika apu ma    ani fiafiadiri mi duko bara bu,  ani bufukamame ibiapu ma duaboroma nyana nde, aniokuma, ani paka tamuno nemika simieapu ma piribia oku    anierechi, tamuno be oko se ani ton ini pirime beye gose torusioriari apu ma, ye ini inia ibi-a firi ma bu okorona-okorona inia bu ma siki seni ini temebo be piri, ani siki mamgba o bereniye miemie bo be.   tamuno anana ogbo mi  iri soni senibo bara bu tetema se ominea bie sime chochi mi be seniapu ma piriabe. iri kraist be ori torusiori ma be onyechiebo-e, a piki diekiri nyanabia boma mi miebelemabia siki. a tetema se o piriabe na, omine anana dikidikiapu o se tamuno be se o barachua anana ogbo mi piri, se ominea kubie la bara se ini dikidiki tamuno be bi na o mie nwo be bara bu, kubie laka bara buke. papa igbiki fi puko o nwose ominea firinwengi ma, okuma tokoma firinwengi gbein bara bu.  bereton ini se o barachua apu ma piribia bara o nwose yemie ma, okuma dikidabia apu o nwo so anana ogbo mi piri.  se tibini aanadikidikibo be bobia siki, ania bia mi ngisi dima eka boma nyana amanyanabochu o bara labia.    ani gbori bara bu, omine asememi ma soni o buiderima o nengiapu ma piri omine mgba buiderima mi se buchuaye mie chua se firinwengi jinbo-jinbo piri aniatibi fiafiadiri mi nwo beme na, tamuno be obudekichiema bo be na tuburu-tuburume, se dikibugerere nyana buiderima bo be piripirime. anierechi, o buiderima tamuno be opu bara mi chuu bie, miese o bi siki mi bu ori o dekichiemabia oku. ominea bubalabalama o se sarakoroma o piri aniatibi ori mi o dikidiki-ariye-e.    siki mamgba bukarakarama, o koru bu sime omine na taraka bo be, chiriba oloku kelekele oku o nwose oloku kelekelema boroabe se o kani peibia bo dokiabe. o kuroma chie ominea bereni bu, se ininachin o piri, ngisi embe finji o piri ma aniatibi o nemime na maa gbori torusiori ma ani ojuo bereni apu mamgba oriariye ma-e bebe tomonikiri mi bie mgba bu.  okuma o kele torusiori so siki dikibugerere mamgba be tamuno be, o chin na o be kraist be bu so oria simegbamaso boma mi diaokis nwo be bo be, gbari eka, chukuseke dupari se o piribia.  ye kuro mi sime o piri gbamaso amen.   kuluma kerenibipi    sailas be barachua i piri se a kesima mi diri mi gien se o firimame, ani kraist be bie bu a kubie se bugbane gbein minabo bara seni oki bo be, a bime ari o kubie kuroma, se piki dukopakuma o piri na min mi ani tamuno be oria kokoma dikibugerere mi-e. o kuroma aniabie chie.    babilon mi bie sime ominea minapu chochi mi, ani soni tamuno be seleoki sa ye mi, na iya toku mak be na ini o kerenime.  kraist be dukonwengi apu be belema o nwose bipi-nonju bu jinbo-jinbo kereni.  ye deinma sime omine kraist be bu sime apu mamgba piri.                   pita    pita be barabo main karama firifirimadiri mi    diepakumaye  pita be barabo main karama firifirimadiri mi o se tatari kraist dukowengiapu ma wasama mun la ju ma seinmame. diri mi dada gose gien ye ani owu se iruo ye dieapu ma na okosime dieye bu bo simieye na nwo pakabia erechi-e. maa bufukama bere ma be pekerebipi mi ani kokoma bara se tamuno be na piki nyanabo jizos kraist be nemi mi olochiema mi bu ani ani sime ye-e, min nemi mi ani ini barana jizos be ori piki o yedieari sikibu naa apu ma ani daboromame. diri mi gienbo be dada toru se daye ani na kraist be o bari bo eke now be apu ma dieariye mie, o nwo beme na kraist be vinpiki bo i gose obudaye ani tamuno be o bike gboribo soni mun fabieso, okuma o bime nwenimgba inia sima bu vinpiki.   beretibi ma oruru bu simeoku mi  diepakumaye .-  kraist dukowengiabo chinbipi mi .-  iruo ye dieapu ma .-  kraist be kuluma bo mi .-    _____________________________    firifirimadiri mi saimon pita, jizos kraist be firinwengibo piki okunwengibo be bara ani bo omine, ani minea tamuno piki duaboromabo jizos kraist be karakara mi bu wa boro nyana yela bereni mi nyanasapu ma pirime    ye dikibugerere na deinma na beinma ominea ye nwo so tamuno be na jizos was nyanabo be bu o dawo nemi ye mi.     tamuno be chinbipi na sele mi na    tamuno be fiafia kuro mi ani wa biye nwo mie wa pirisam, ani miese wa kokoma tamuno teke dumokonbia oku mi   dawo nemisam. ori gbori bo be ani wa chinbo oria boma mi na ibi mi na nwo diaoki-e nwo be bo be-e. min bara mi bu o bereni wa piri opu yele diepiriaye ma o nwose wa pirisam, miese maa diepiriaye ma bu omine ineda min tomonikiri mi bie sime nweni famabia opu is bu pelesobia bara. anisiki, o b ineda oria bugiripumaye ma sime bara now diaokibia.  ani gbori bara bu o bukuroma ibi miemieye se ominea bereni mi bie chua ominea ibi mi bie o dawonemi se chua, ominea dawoneni mi bie buolo se chua ominea buolo mi bie ikirima nyana o nwose chua ominea ikirima nyana mi bie tamuno kike dumo o nwose chua.  ominea tamuno kike dumo mi bie minapu belema dumo o nwose chua piki minapu belema dumo mi bie belema o nwose chua.  maa ye ma ani o nyanabia ye ma-e, se o nemikase bakama ari nyaname bebe, ari o miese wa nyanabo jizos kraist be bu o dawonemisa ye ma bie o kuroma firinwengi piki yebusoapu now sobia. okuma ari nyanakabo goyegoye inibo torumgbolu ginigini so okuma, inibo ineda ye ori eke, se piki sibu ini inibo miefiafiama borosam nwo be ye mi soni inibo biebarasam.    anierechi, iya minapu, o bukuroma mie ani o buokoro gbaso tamuno be o chin piki o seleokisam nwo be ye mi.  min bara mi bu karakarama beinsa kuro ini nwose o piri se o se wa nyanabo piki minea duaboromabo jizos kraist be kuluma nyanaka amanyanakiri mi bie sobia.    anigose, a siki mamgba maa bere ma se ominea bie korombia, omine ari lekirisam nwo be soni, omine oki sa karakara ye mi bu o piki kuno chuasam nwo be soni.  a koromame na a nwo dumo warasiki mi kenge bu ani a kuro nyana ye-e maa bere ma bu ominea koroma ma jike.  a nemime na bari bolo eka siki bu, wa nyanabo jizos kraist be belema duko i piri borosa bara bu, min fibia oju mi a nwo sinkoromabia.  ari inedabia bara a nwo miebia, anisiki acho finji o piribia, miese siki mamgba, o maa berema nwose biekoromabia bara, a fi boroso siki. torumgbolu seni kraist be boma mi ori apu ma    wa papa duko borosa kabob ere duko o pirike, wa nyanabo jizos be oria opu kuro na bobia nwo be ye mi wa nwo      miese o nemiari siki. wa barana torumgbolu se oria opu mi orime.  wa omi-e, tamuno dabo be osi na boma na nwose o piri siki, anisiki opu boma puko korobo o lame, se now beme, be ani ibu yela toku be-e, ori opuma i bubeleme  mine na minabuna min puko mi wa name, ani sobie koroboari siki, ani wa ori na ani tonbu sime tundu mi ogono sime siki bu.    anigose wa opu kuro kubiemgbolu nyaname ani ikiankoroapu ma oloku pakumasa oku mi bu. ani ibi se o miebia, o nemikase ominea koroma se aniabu gbaname bebe, aniatibi kanakana nyo bu bia mun ene bama tonjie someoku min an simeoku-e, se baso lolia mi be enekubu mi piki ominea kubie ma bu biapakame.  okuma maa ye mamgba nengi ye, o se biekoroma na kpokpo gboribo so ofori-e ngeri mina barakubu bu fiafiadiri mi bie gbori ikian nwo pu finji.  aniatibi tomonibo kuro bu bo gbori ikiankoro oku ofori-e, okuma tomoni ma fiafia teme be kuro bu ani ini sime se tamuno be bu bo oku mi duko pakuma ye-e.   iruo yedieapu  borosa siki bu iruo ikiankoroapu pakabome. ani gbori bara mi ani iruo yedieapu ominea bie bu pakabobia oku-e. ini ye simabia, karakaraka dieaye nwose bobia, se yediebo be ani ini pekere pakumbabo bo be, nwo pikibia. anierechi ini bekema fi nwo okibo inia bu ma piribia.  ani oko simeme be soni, ton-apu ania si miemieaye ma dukowengibia okuma ini mieaye gose, dapu karakara ateli mi bu siokweinkonbia.  inibe ngerifi doki mi bu, maa iruo yedieapu ma, nwo duko o piriari bere ma bu ini soye miebia. aniatibi inia berekon bo be o bu karakarama ini koruabe. ini babia bo be soni o monoke.    tamuno be o barasin se simie enjelapu ma pirike, okuma, ori ini se torusiori korifini bie gbinme anianga bu ini kanakana bie ikoli se ini kasi koroma se berekon ene mi koruabe.  tamuno be o barasin olomu tomonikiri mi pirike, okuma opu mengi o nwose bo tamuno nemika apu ma famame. o duaboromapu ani noa, karakara bere mi duko bo be na, jin sonome-a apu na-e.  tamuno be o is bere pele se dodom na gomora na ama ma pirime, se orumo se ini famame, ori ini se tamuno nemika apu ma labia ye nwo otomame.  lot, ibi bo be, oloko lekirika se si dumokon-apu ma be dumo mi bubalabalama bo be, ori o duapakumabome.  ori ibi bo be inia bie angame, se ene    bene-bene bu, ori inia si miemieaye ma ori piki naa siki, ani o kubie onyimame.  anigose, nyanabo be dadiki ma bie tamuno nemiapu ma duabia oku mi o nemime, piki sitibi nyana apu ma se torusiori bie weri mun berekon ene mi labia oku mi soni. aitein-anga, ini inia iloli oju mini ma diki pukosoli aye ma dukowengi se piki tamuno be kuro mi diki alima apu ma.  maa iruo yedieapu ma ini kurotoru nyana piki bu  dekichiema piki osi seni ogono bie sime boma nyanapu ma pirike, aninakaraka ini ini dukosima-simame.  enjelapu ma ani ini kurotein piki inyo nyana tein iruo yedieapu ma nengime be soni, ini nyana bo be toroko bu ini dukosimake.  okuma ini piri bie nama kike apu ma, ani ini ye se kun ba peibia nama simeoku  sime apu ma, ini ineda kainbo ka ye goyegoye, ini ania bu dukosima ye nyaname. piri bie nama ba oku ini nwose ini  baabia.  se torusiori ini nwose ini gbeinbia ini miese jin-apu, torusiori ye gose. sime ini piri biebele ani enekaka fiafia ogbo  bu inia ojumini ma bubelebia ye goyegoye nwo mie mi-e. ini bugereremame piki bu simame ini omine na yefi gbolomari siki, siki mamgba ini nwo inia epele-a dumo ma bu biebeleari siki. sefi eremeni ma sikima ini toru se jinye dikike si mie mi   ngisi inia pukotanke. ini inyo bu ofori apu ma telima mun dien bie chuchume. inia kubie mgba ngerifi doki bu gbaname. tamuno worinime sime ini pirime.  ini gbukuku atali mi  weriso irisam. belam, beo ya be, siye mie bu igbiki belema oki bo be ateli mi ini nwo ikisam.  oria si gose ini piki o       diki-iganime. oria aun be, tomoni puo se okwein se ikiankorobo be nomu miemieye mi dachieme.    mina apu ma fibisa olulu ini nwo kikeme, piki irisi  sumama boroari sobuno ini nwo kikeme. tamuno be ani gbuntein kanakana mi bie o nyo sikima koroma ini pirisam.    ini budekichiema piki yenemika okwein nwo konkonme, anisiki, inia ojumini mi dikipukosoliari be-a si ma, ini nwose dientu sibu mangi soari apu ma pirime.  ini bu nyana bereni ini pirime okuma ini ma minabu na ini ominiso nweni baabaa simiemieye mi pirime.  nemikase wa nyanabo piki minea duaboromabo jizos kraist be dawonemi bu tomoni ma tomonikiri sime ari ye ma bu pokosome se ari piki ini kun se ini nengimame bebe, oko sime apu ma be kuluma mi sitein anibe  saki mi nengime.  mgboku ani ibitein ye nwo so ini piribia, ini nemikase ani karakara ateli mi ma now lekirika okuma, se ini se ini piri sa fiafia oloko mi bu vinpiki so mi nengime.  paka ini piriari ye ma diepakumame na kaboma kokomaye-e. obiri be o vinpiki so mun ori osun pakumabosa ye mi tabame ani piki, ini sikirisa oporopo be vinpiki so mun opotoko bie kpeleki oku-e.   nyanabo be oria bo mi be yeberenibipi   ibu yela ikiapu, mioku, min mi ani ari main karama gien o firimari diri-e, aria bie a bukuroma karakara koroma se o bie chusam, maa ye ma se o bie koroma bu.  a bime bolo siki ngisi, tonbu sime ikiankoroapu ma kon o piri okwein ma na, nyanabo piki duaboromabo be ominea okufiriwengiapu ma bu boro se o piri oloko ma na o nwose biekoroma. tatari ye, o kainbo na, maa kuluma ene ma bie, ojumini mi dikipukosolia ye ma bereton piri dumokon apu ma bo okombobia, se gbelabia, o bobia o nwo be mama, ori oko beka nde ori minea da apu ma ini fi borosam, okuma ye goyegoye pa ari simeoku sime warabe tomonikiri mi teme siki ngisi  ini toru gelegelema ani se yechinke na tamuno be bolo siki ngisi tonme, se so ma na tomonikiri mi na tememe. anisiki tomonikiri mi mengi mi ogono na piki mengi mi ogboku bun a simeme.  olomu tomonikiri mi mengi mi ani fama ye-e. okuma mioku sime so ma na tomonikiri mi na tamuno be okwein mi ari koko koromame fini se ari dokimabia erechi. ini ari se koko koroma ani ene mi werima ini berekon tamuno be nemikapu ma piri se ini baabia ene mi.    okuma ibu yela ikiapu, mi gbori ye mi omine ani se   biebarama ma nyanabo be bu gbori ene mi kura ma-ende-oyiasi finji oku simeme, kura ma-ende-oyiasi finji piki gbori ene oku simeme.  tamuno be o teteke, o bereni ye mie bu, ton-apu oki bara bu. okuma ori inema nyana o pirime, aniatibi o bike gboribo soni mun fa, okuma o bime inimgba inia si ma bu vinpiki.    okuma nyanabo be ene mi furubo bo oku nwose bobia. ani ene so ma opu nyo fiema bu ari imain sobia so ma bie someone aye ma ari doki fabia, piki tomonikiri mi na ania bie sime aye ma na ari imain fabia.  maa ye mamgba nwo min bara mi bu fabia nwo be siki, nde-nde sime tomoni bara o nwo so bi ominea dumo ma ari tonbu sime tamuno be pri gbeinme. o nwo sime tamuno be ene mi koruari siki o piki ominea inyo la bara mieabe miese ani ibi siki se bobia oku, ani so ma doki fabia ene mi. ania ofiri mi miese so ma bie sime aye ma sani fabia. okuma, tamuno be berenisa ye mi ani wa sime kuroari ye-e iwo so ma na iwo tomonikiri mi na. karakara miemieye simebia anga mi. anigose, iya ikiapu, o nwo sime ani ene mi koruari siki, ominea inyo la bara o nwo mie se tamuno be torukubu bu o fiafia piki sibu ofori bara se ori na deinma bu sime.  wa nyanabo be    be yeinema mi o nwo diki, ani acho se o piriabe o se duaboroma nyna.a min bara mi ani minea minabo, pol, be soni gien o seinma bara mi-e. tamuno be se o piri nemi mi bu o gien o piri ye mi. min ani oria firi firima diri mamgba bie o duko ye ma-e, omine gbolomaye o nwo gien ari siki. tomoni ineda kainbo eka ton-aye oia firifirima diri ma bie omi-e ani ye nemikapu piki gbori kiri chieka apu ma irima bara bu pufinji-a ye ma-e. ini firifiridiri mi bie ton-a okwein mie bara mi. ani ini ngeri fi okibo inia bu ma piri oku mi-e.    okuma omine iya ikiapu ma, o min mi nemi borosam. anigose omine obu nemi, miese bara layelaye mieari tomoni ma be mieirima ma o dairima eka bara, piki o sime ibi kiri mi bu o piki eka bara.  okuma wa nyanabo piki minea duaboromabo jizos kraist be dikibugerere mi na dawonemi mi na bu o senimamun.  ye boma mi sime o piri mioku na siki mamgba na amen.                                                     jon jon be oria tatari firifirimadiri mi diepakumaye  jon be oria tatari firifirimadiri mi mama ye gose ori ani gienme se ani go apu ma kubiekuroma, ini tamuno be na piki oria toku jizos kraist be na nwengigboloma, piki se inia berijinebia erechi iruo dieye dukonwengi mi bu ani ineda mi nwengiboloma mi kansinbia ye mi. min dieye mi fieariye ani tomonikiri mi na gboloma bu ani si boroboye-e, ani-erechi jizos tamuno toku be, ori jokoma tomoniboke. ini ariaye ma dieari apu ma nwo beme na duaboroma nyana mi ani min dumo mi bie ngisi in tomonikiri mi na gbori miegboloma soni nyanaka mi-e ini piki nwose yedieme na duaboroma ibi dumo na nyana miegboloma ngisi ofori-e anikanika jinbo belema nwo be ye soni ofori-e duaboroma mi bie.  min dieye mi na tuburu bu min mi gienbo dukobelemame na jizos kraist be data tomonibo-e, o piki duko kuromame na jizos be bereni piki tamuno be belema apu mamgba ini piki jinbo-jinbo belemabia.   beretibi ma oruru bu simeoku mi   diepakumaye .-  enekubu na kanakana na .-.  tamuno be awo ma na oru be awo ma na .-  kokomaye na irimaye na .-  belema mi be firi mi .-  omunengima bereni .-    _____________________________     dumo mi be okwein dumo mi be okwein gbolomaye mi wa gien o seinmariye-e, ani saki siki ngisi sime ye mi. wa ani naasam, piki minea torumgbolu ma se ani orisam, ini, wa ani orisam, wa piki bara se ani lamasam.  min dumo mi minabo diepakuma siki, wa ani orime ani-erechi wa ani simegbamaso dumo mi gbolomaye duko o pirime, ani dabo be na gbori bu sime ye mi, ini miese wa ani nemime.  wa ori piki naa sa ye mi ani wa piki duko pakuma o piriye mi-e, miese omine mine na gboloma dabo be na oria toku jizos kraist be bu wa nyana miegboloma mi nwo nyanabia   oku. miese minea biebele mi beinbia bara gose ani wa min mi gien ye-e. tamuno be ani enekubu mi-e    mioku oria toku be bu wa naa se piki dukopakuma oku mi ani min mi-e tamuno be ani enekubu mi-e, ngisi o bie kanakana ofori-e.  anigose, wa boro nemikase ori na nwengi gbolomame, nwo bebe, okuma, piki ani gbori siki mi bu kanakana bie simeabe bebe, wa iruokon-abe minea okwein na miemieaye bun a. okuma wa boro nemikase, enekubu mi bie angame bebe ani ori soni enekaka bie angabara mi-anisiki re mi wa jinbo-jinbo na miegboloma nyana sa ye-e, piki oria toku jizos be pulo mi ye goyegoye bu wa sikiri fiafiamasam.    wa nemikase beme na wa si nyanake nwo be okuma wa obori se minea bu chinme, kokomaye mi piki minea bie ofori-e. okuma wa nemikase minea si ma dukopakuma tamuno be piri okuma, ori ani kubie se bugbane gbein bo-e piki karakara ye mi-e bo-e, o minea si ma bu barasin wa piri piki minea kuraka miemieye mamgba bu wa sikiri fiafiamabia.  wa nemikase beme na wa si mieke nwo be okuma tamuno be wa seni iruokonbo mieme, oria okwein mi piki minea bie ofori-e.       kraist minea barachuabo be iya awo, a min mi gien o seinmabe miese o si mie eka bara. okuma ominea bie si mie boo mi-e bebe, minea tibi gose dabo be na okweinmari boo mi-e ori ani jizos kraist, karakara bo be-e.  kraist be bu mi ini boro mineas si ma dekisin ye-e, minea si ma kengeke okuma tomoni mamgba be si ma na-e.    nemikase wa tamuno be olokoma kokome bebe, anisiki re mi ani minea buokoro sa ye-e na wa o menisam.  nemikase tomonibo beme na ori o nemime, okuma oria olokoma kokoke, bene, oko sime bo be iruokon bo-e, kokema ye mi piki o bie ofori-e.  okuma oria okwein mi koko bo goyegoye, ori bo be nyana tamuno be piri belema mi an bo jokoma karasa ye nwo sosam, min bara mi ani wa se ibiokuma nimibia ye-e na wa tamuno be na gboribu omi-e nwo be ye mi. na o tamuno be na gboribu omi-e nwo be bo goyegoye, jizos kraist be dumo nyana.   iwo oloko mi    ibu yela ikiapu a gien o seinmari oloko mi iwo yeke, okuma oloko mi ani-e, ani saki ngisi o nyana ye mi-e, olomu oloko mi ani o naasa oku mi-e.  okuma, mioku a gien o seinmari oloko mi iwo ye-e, aniatibi anibe kokoma ye mi kraist be na piki ominea bie bun a ini ani orisam, kanakana mi ani boro soabe, anisiki jokoma enekubu mi saki biyabe.    na ori enekubu mi bie ori omi-e nwo be bo goyegoye, okuma inibo minabo dikibunwonwome okibo mioku lame bebe soni, inibo pa kanakana bie omi-e.  inibo minabo belemabo goyegoye enekubu mi bie inibo omi-e, ani-erechi o bie jinbo miese inbo mun si miebia ye ofori-e.  okuma inibo minabo dikibunwonwo bo goyegoye kanakana bie ori omi-e. ania bie mi o nwengiari ye-e, piki o muari anga soni o nemika aniatibi kanakana mi ani o torumgboluma punmasam.    iya awo, a gose diri gien o seinmari ye ani kraist be tibigose ominea si ma ini barasin o pirisam.  a diri gien omine dapu ma seinmabe aniatibi saki siki ngisi sime bo be omine o nemime. a diri gien omine asemeni ma seinmabe aniatibi si bo be omine o nengimasam.    a diri gien omine iya awo ma seinmabe aniatibi dabo be omine o nemime. a diri gien ominea dapuma seinmabe, aniatibi saki siki ngisni sime bo be omine o nemime. a diri gien omine asemeni ma seinmabe aniatibi o kurome. tamuno okwein mi o bie ani omine-e, o piki si bo be nengimasam.    tomonikiri mi anikanika sime ani piriye goyegoye o nwo belema ma. o nemikase tomonikiri mi belemame nwo bebe o dabo be belamake.  someone tomonikiri mi piri ye dumo mi be opuamiemieaye ma na dabo be bara boke, okuma tomonikiri mi be-a ye-e.  tomonikiri mi na ania bie sime tomoni dikipukosoliaye mamgba bor soabe okuma tamuno be biye mie bo ani bene-bene dumo mi nyana ye-e.   kraist be na taraka bobe    iya awo, kuluma mi kpekisam ini duko o pirime na kraist be na tarakabo be bobia okuma, mioku, kraist be na taraka ton-apu bosam, ani-erechi, wa nemime na kuluma mi kpekisam. mina apu ma ini jokoma sime minea kobirima-ogbo mi pirike min mi gose ani ini wa weriso ye-e, nemikase ini sime minea kobirima-ogbo mi piri okuma ye-e, ini mine na simesam. okuma ini mine werisome, miese ani belepakame na ini jokoma sime wa pirike.    okuma omine, kraist be fiafia teme be se ominea ogono sara sa ye erechi, omine mgba o kokomaye mi nemisam. aniokuma, a gose diri gien o seinmari ye, kokomaye mi o nemike nwo be ye goseke aninakaraka, omine ani nemisam nwo be ye erechi-e, o piki nemime na kokomaye mi bie iruoye ofori-e.    tubo, aniokuma, iruokonbo ani jizos be kraist orike  nwo be bo goyegoye-e. oko sime bo ani kraist be na tarakabo be-e-o dabo be na toku be na sikime.  aniatibi toku be siki bo goyegoye piki dabo be sikime toku be oki bo goyegoye piki dabo be okime.    ani buokoroye nwo so na, saki ngisi o naa sa oku mi o nwose biekoroma. ani oku mi o nwo kokome bebe, anisiki re, ani bo toku be na piki dabo be na gboribu simebia ye-e. anisiki, min mi ani kraist be barana bereni wa piri sa bene bene dumo  mi-e.    obori se o chin dokiari apu ma gose ani a min mi gien o seimari ye-e.  omine okuma, kraist be o teme be se ominea ogono sarasam. o teme be o bie sime siki goyegoye o bari jinye se a diebia bo bike. aniatibi o teme be mi ye goyegoye se o dieari ye-e, o piki se o dieari ye goyegoye kokomaye-e. aniokuma, teme be dieari ye ma o nwo oki se kraist be na gboribu sime.    iin, iya awo, omine ori na gboribu sime, miese o bobia siki wa kuro kubie nyanapu so, se bugerere gose toru boi apu so eka oku.  o nemime na kraist be karakara bo-e, ani-erechi, o nemi na karakaraye mi mie bo goyegoye ani tamuno toku-e.   tamuno awo dabo be wa belema laoku o nwo diki oria belema mi baka so-okuma tamuno awo ini nwose wa chinme - ani wa piki kokoma simeoku-e. tomonikiri mi na tamuno be nemika ye gose, ma ini wa nemike.  iya ibi ikiapu, mine ma mioku tamuno awo-e, okuma wa bo sobia ye ma belepakake. omuka wa nemime na kraist be bobia siki, wa o kikebia, aniatibi o jokoma simeoku ani wa se ori oribia oku-e.  kraist be bu min koroma mi nyanabo goyegoye, oko seni minabu se fiafiama koroma okumi. si mie bo goyegoye inbo tamuno oloko kan-abe, aniatibi si mi ani oloko kan ye-e.  o nemime na kraist be gose bo ye ani si ma dekisinbia erechi-e si piki obu ofori-e.  anierechi kraist be na gboribu sime bo goyegoye inibo bari si mieke okuma pa si miemieari bo goyegoye ma inibo ori orike, inibo piki ma o nemike.     iya awo, ye gboribo soni obori se o chinma karakara ye mie bo goyegoye inibo karakara bo-e, ani kraist be soni karakara bo oku mie-e.  pa si mieari bo goyegoye sime oru be piri boe, aniatibi oru be saki siki ngisi o si mieme. min mi erechi ani tamuno toku be gose be ye-e, miese oru be firima simabia oku.    tamuno toku goyegoye bari si miemieke, aniatibi tamuno be sime bara mi o bie ani omi-e, piki tamuno be ani dawu be-e nwo be ye erechi o bari ineda si mieke. min ani tamuno be awo ma na oru be awo ma na ogboku sime kiriye mi-e karakaraye mie ka anikanika inibo minabo belemaka bo goyegoye tamuno tokuke.   o jinbo-jinbo belema    min ani saki siki ngisi o naa oku mi-e na o jinbo-jinbo belema.  ken be simeoku wa oko sime eke ori o sime si bo be pirime, ani o gose numbireowu ebel be nini ye-e. cheye gose ken be o nini aniatibi ori, o mieirima nyaname, okuma numbireowu ebel be o karakaraye mieme.    iya minapu, anigose ani ominea bugbiripumaye so ma, nemikase tomonikiri be apu ma o dikibunwonwome bebe.  wa nemime na wa fi mi weriso se bo dumo bie sosam. wa go seni ani nemi ye, ani wa minea minapu ma belemame. belema nyanaka bo goyegoye inibo pa fi kuro chuku bie omi-e.  inibo minabo dikibunwonwo bo goyegoye ninibo-e, o nemime na ninibo be, o bie bu, ma o bene-bene be dumo nyanake.    min bara mi bu, ani belema mi simeoku wa nwo nemi ye-e kraist be oria dumo mi se wa pirime. ani-e bebe, mine soni, wa minea dumo seni minea minapu ma piri gbeinme  nemikase ngo konbo inibo minabo bufuka bie simeoku ori be barachua inibo piri dukuka okuma, nde o bebia oku na o tamuno be belemame.  iya awo, o ye wa papa bipipekere se tomonibo belema ma, okuma ye miemieye bu ani kokoma belema nwo so.   tamuno toroko kurokubie    ani-e bebe, min wa nemibia bara-e na wa sime kokoma ye mi nwo pirime be ye mi min bara mi bu ani wa nemibia ye-e na tamuno be torukubu wa kurokubie nwo nyaname.  minea koromama nemikase berekon minea bara simame bebe, nemime na tamuno be dubatein minea koromama nengime, pike ye goyegoye nwo nemime.  anigose, ibu yela ikiapu, nemikase minea koromama berekon minea bara simaka bebe, tamuno be toroko bu wa kurokubie nyaname. o bara wa bi ye goyegoye wa nyaname, aniatibi oria olokoma wa nwo koko, piki o bubeleye nwo mieme.  o chua wa piri oloko ani, wa oria toku jizos kraist be bereni se, piki jinbo-jinbo belema, ani kraist be pa duko wa piri oku mi-e.  tamuno be olokoma koko bo goyegoye, tamuno be na gboribu omi-e, tamuno be piki inibo na gboribu omi-e, tamuno be seni wa pirisa teme be gose, wa nemime na tamuno be omine na gboribu omi-e.   kokoma teme mi na iruo teme mi na ibu yela ikiapu, o bereni nyana se teme be nyaname nwo be bo goyegoye nwo piri ma okuma omine ini dadiki se dokibo ori ini nyana teme mi tamuno be bu bon a boka na. aniatibis tonton-a iruo ikiankoroapus pakabosam nyo-nyo ma bie.  min o weri tamuno teme be nwo nemibia oku mi-e na jizos kraist be, o tomonibo bara nwose bome nwo be ye dukopakumabo goyegoye ani tamuno be bu to teme be nyana ye-e.  okuma jizos be na gbolomaye bu min mi pikibo goyegoye inbo tamuno be barabo teme nyanake. o nyana teme be ani kraist be na tarakabo be bara bome o name na ani bobia, mioku ani bo tomonikiri mi bie lasam.    okuma, omine iya awo na, o someone tamuno be pirime, o pikina oruo ikiankoroapu ma nengimasam, aniatibi o bie sime tamuno be kurotein, ini sime mi tomonikiri mi piri apu bie sime teme mi nengime.  ini iruo ikiankoroapu ma tomonikiri be-a bere mi ini duko-duko ye-e, se tomonikiri mi piki iini pokipokime, aniatibi ini sime tomonikiri mi pirime.  okuma mine, wa sime tamuno be pirime. tamuno be nemi bo goyegoye wa pokipokime sime tamuno be pirika bo goyegoye wa pokipokike. min, aniokuma wa weri ineda kokoma tamuno be na karakarama teme mi na ogboku kiriye mi dukobia oku omi-e.   tamuno be ani belema-e    yela ikiapu, o ye wa jinbo-jinbo, aniatibi tamuno be     bu ani belema mi bo ye-e. nweni belema bo goyegoye ani tamuno toku-e, piki tamuno be nemi bo-e. nweni belemaka goyegoye inibo tamuno be nemike, aniatibi tamuno be ori ani belema mi-e.  tamuno be o nyana wa piri belema mi diepakumame, ani ori ngeri toku be se tomonikiri mi firima ye bu, miese w obu boro dumo nyanabia oku.  mi belema mi simeoku-e tamuno be wa no belemame now se yeke, okuma ori o wa belemame.    yela ikiapu, mi tamuno be se wa belema oku-e nwo bebe, aniokuma, wa jinbo-jinbo belema gbeinme.  tamuno be orisa gboribo soni ma ofori-e, okuma, wa nemikase jinbo-jinbo belemame nwo bebe, tamuno be omine na gboribu omi-e, piki oria belema mi minea bie ani karame.    wa ibiokuma nemime na wa tamuno be na gboribu omi-e, ori piki mine na gboribu omi-e, aniatibi ori o teme se wa pirisam. wa ori, piki duko jin-apu pirisam, na dabo be oria toku be firimame bo tomonikiri mi be duaboromabo now so.  na jizos kraist be ani dabo be toku-e nwo be ye dukopakumabo goyegoye, ori bo be o tamuno be na gboribu omi-e, tamuno be piki ori na gboribu omi-e.  mine na minabu na tamuno be se wa piri belema mi wa ani semi piki ani berenime.  tamuno be ani belema-e, se belema dumokon bo goyegoye, inibo tamuno be na gboribu omi-e, tamuno be piki inibo na gboribu omi-e.  minea bie, belema mi ani karagbasime miese berekon ene mi bie wa kuro kubie nyanabia oku wa piki ani nyanabia aniatibi mi tomonikiri mi bie minea dumo na kraist be dumo na gbori ye-e.  kpokpo gbori balafa so belema mi bie ofori-e karagbasi belema mi ani balafa desin-sinme. aniokuma belema mi ma ani karagbasike balafa doki bo goyegoye bie bu, aniatibi balafa mi ani fomubara na nwengime.    wa belema nyaname aniatibi tamuno be tatari wa belemame.  nemikase tomonibo oko beme na o tamuno be belemame, okuma taraka nyana inibo minabo pirime nwo bebe, ori iruokonme. aniatibi ori ineda ori orika tamuno be belema eke, nemikase ori orisa bo be o nwo belemaka okuma.  min  kraist be se wa piri sa oloko mi-e, tamuno be belema bo goyegoye ye inibo minabo soni inibo nwo belema-e.   minea tomonikiri inuma mi be omubaraibi na jizos be ani kraist be-e now be ye mi berenibo goyegoye ani tamuno btoku-e na dabo be belema be goyegoye piki oria toku be so belemame.  min wa weri nemi oku mi-e na wa tamuno awo ma belemame ani tamuno be bipipoki na piki oria olokoma koko nab u. na wa belema nyana tamuno be pirime be ye mi fieabu na wa oria olokoma kokoma. oria olokoma koko mi nwo nyana se tomonikiri mi nengimame.  tubo ineda tomonikiri mi nengima be ani bereni na jizos be tamuno toku-e nwo be bo be-e.   jizos kraist be gboloma onyeche mi    jizos kraist be ani oria mengisara mi na oria fi mi be pulo mi na se bo bo be-e. mengi mi ngeri-ngeri o nwose boke, okuma mengi mi na pulo na-e. teme be na minabu na onyechie min mi pirime na kokoma ye-e, aniatibi teme mi ani kokomaye mi-e.  ini there are-a onyechieapu-e teme be na, mengi mi na, piki puko mi na ma there are-a ye mamgba gbori onye mi chieme. tomonibo chieonye soni wa berenime okuma tamuno be chieonye mi bakama kuroteinme ori piki onyechie seni oria toku be pirisam.  anierechi, tamuno toku be berenibo goyegoye mi onyechie mi inibo kubie bu omi-e, okuma tamuno be berenika bo goyegoye inibo o seni iruokonbo miesam, aniatibi tamuno be oria toku be bu chie onye mi inibo ani berenike.  min onyechie mi-e na tamuno be bene-bene be dumo se ma pirisam se min dumo mi oria toku be bu mi ani weri boye-e.  toku be nyanabo goyegoye min dumo mi nyaname tamuno toku be nyanaka bo goyegoye inibo dumo nyanake.   simegbamaso dumo    a gose min diri mi gien o seinmariye ani miese o nemi na o simegbamaso dumo nyaname ani omine tamuno be bereni apu ma.  tamuno be torukubu bu wa kuro kubie nyaname aniatibi wa ibiokuma nemime na o biari bara mi wa nwose ye bime bebe o naanaame, o piki mie wa piripirime.  wa o bara ye bi siki goyegoye o naaname o piki mie wa piki nemime na o bara wa biye o se wa piripirime.    nemikase i orime na iya minabo be mie si mi fi dekibo o piribia yeke bebe, tamuno teke o piri ani dumo se o piribia bo be. min mi ani sime fi dekibo eka si mie apu ma pirime. okuma fi dekibobo si omi-e, a beke na oko sime si gose o tamuno be teke.  mieirime goyegoye si-e, okuma fi dekibo eka si omi-e.    wa nemime na tamuno awo bie simeima toroko muari bo ofori-e, aniatibi tamuno toku be inibo kokoma anigose si bo be o piki ineda ye se inibo lama eke.  si bo be tomonikiri mi mgba o bara omi-e nwo be soni, wa nemime na mine ma wa sime tamuno be pirime.    wa nemime na tamuno toku be o bosam, se o piki ye kainbo se wa pirisam, anigose kokoma tamuno be wa o nemime. gbori kpo bu ani wa kokoma tamuno be na dumo ye-e, gboribu oria kraist be na dumome. be ani kokoma tamuno be-e, piki min mi ani simegbamaso dumo mi-e.    iya awo, iruo-a tomuno ma bu o busin.           jon jon be oria main karama fiafiamadiri mi diepakumaye  jon be oria main karama fiafiamadiri mi senibo be ani gienme se yela eremenibo ma na aria awo ma na seinmame, min mi buokorobarabu fieariye ani amaogono chochi na anibe apu ma na-e. min kpulu oku mi ani se duko ini piri na ini jinbo-jinbo belema piki se inia berijine na ini iruoyedieapu ma na inia dieayema nab u buobi piki busin.       beretibi ma oruru bu simeoku mi   diepakumaye -  belema mi be tibida mi -  iruodieye gboloma berijine -  kuluma okwein -      _____________________________        min ani chochi mi bie senibo be se sein yela eremenibo ma na aria awo ma na firimadiri mi-e, ani a kokoma belemapu ma. iri ngerike, okuma kokomaye mi nemiapu mamgba i belemame, aniatibi kokomaye mi minea bie ai omi-e, ani piki minea bie simegbasobia.  ye tamuno dabo be na piki jizos kraist, dabo be toku be na, dikibugerere na, dikibifoin na, piki deinma na, nwose wa piri. ye kokomaye bu na, belema bu ari minea ye nwo so. kokomaye na belema na    ani opuma i biebelemame dokibo ori na iya awo ma be ton-apu dabo be kokoma ye mi be dumo ini nwo kon-abe nwo be ye mi. anigose a duko i piriabe, yela eremenibo ye wa jinbo-jinbo belema. min mi, iwo oloko bara bu a gien o piriari yeke okuma saki siki ngisi ani wa mi oloko mi nyana ye-e.  a nwo beari belema mi fieabe na tamuno be olokoma bie bu wa bipipoki bbarabu angabia. saki siki ngisi o na boro sa bara bu, oloko mi beme na omine belema bu anga.    ton-a nweni telima famapu bo bebe tomonikiri mi bie mgba sarasam, ani jizos kraist be tomonibo bara be bosam nwo be ye mi berenika apu ma, oko sime bo ani nweni telima famabo-e piki kraist be na tarakabo-e.  anierechi, obu obi, miese wa nwengi sa firima faye so o piri eka oku, okuma o beinma ominea gbeinye nwo nyanabia bara.    kraist be die ye mi bu simeka, se ani sabakoro bo goyegoye ma tamuno be nyanaokike, o dieye mi bu sime bo goyegoye inibo dabo be na toku be nyanasam.  anierechi, ominea wari bo se min die ye mi se boka bo goyegoye inibo da iya wari bie chu ma deinma sime i piri nwo be kerenibipi mi soni se o piri  ma. aniatibi deinma bi o piri bo goyegoye inibo obu so oria si miemieaye ma mie bo sosam.   kuluma okweinma    a duko o piribia ye bakame, okuma diri bu a gien eke aninakaraka, a bime a bara na bo omine na iria se toru se omine na dama okweinma, miese minea biebele mi bieinbia oku.  ominea bu yela minabo ma ani tamuno be piki seleokisa bo ma awo ma ini o kerenime.     jon jon be gien there are karama fiafiamadiri mi diepakumaye  jon be oria teke karama fiafiamadiri mi senibo be ani gienme se gaios nwose chin gbori chochi tibinibo be seinmame. diri mi gienbo be tokonibipi be pirime aniatibi o barachua jin kraist dukonwengiapu ma pirisa bara gose, pikina berijine okwein kon ini pirime na ini diotrefis now chinbo be bu buobi.   beretibi ma oruru bu simeoku mi   diepakumaye -  ini gaios be tokonime -  ini berebarasi pele diotrefis be pirime -  ini tokonibipi se demetros be pirime -  kuluma okwein -    _____________________________      chochi mi be senibo be min diri mi se ibu yela gaios be seinmame, ani a kokoma belema bo be.  ibu yela ikiabo, a tekeme na ye goyegoye iri na biri, be teme bu i now kuro oku mi i piki oju bu so oko kuro.  ari opuma biebeleme, kubie se bugbane gbein bo i now so kokomaye mi pirime nwo be ye a nwo naa siki ani kraist be bie bu minapu ma duko i piri bara bu.  i biebelema min mi nengi ye ofori-e bo naa na iya awo ma kokomaye mi bie omi-e now be ye mi.   ini gaios be tokonime    ibu yela ikiabo, kubie se bugbane gbein bara i nwose firinwengi se i juo kraist be bereniapu ma pirime ini igoni bo siki soni.  ini iya belema mi be bere duko mianga sime chochi mi pirisam. pasisi, barachua ini piri se ini i firinwengi piriari tamuno be bubelebia bara se nwengi kon mamun.  aniatibi ini kraist be firi gose nwengiari siki, kraist be berenika apu ma bara bu ini baranchua oki dukuke.  min mi gose, mine kraist be dukonwengiari apu ma wa mieka-mieka bara bu barachua ini piribia, miese kokomaye mi gose ini wengiari firi mi bu wa diekiri nyanabia oku. diotrefis be na demetros be na    a kpuluma diri gien chochi mi seinmame oluma diotrefis inia tibinibo so doki bo be, a duko ye mi obu lake.  anigose, a bo siki, o yeari ye mamgba nwose ominea torukubu koromabia o kon iruoma na, piki minea bu o duko balafama yema na. okuma maa ye mamgba obu ye soke kraist be bereni minapu ma bo soni ori ini oki dokike, anisiki bukurona ini oki dokiapu ma soni, ori ini kikime, o pikina chochi mi bie ini depakuma dokime.    ibu yela ikiabo, si ye nwo dama, okuma ibi ye mi nwo da. ibiye mie bo goyegoye sime tamuno be pirime si ye mie bo goyegoye ma inibo tamuno be orike.    tomonibo goyegoye demetros be bu ibi ye dukome, kokomaye mi soni piki obu ibi ye nwo dukome. mine soni onyechie se oria ibiye mie mi pirime, i piki nemime na obu wa duko ye mi kokomaye-e.   kuluma kerenibipi    a ton-a ye nwo duko o piribia, okuma a bike a diri bie gien. a tonme na boloka siki bu ari omine na iriabia, anisiki ani wa toru se iria se okweinbia ye-e.    dein omine na sime.  mianga sime ikiapu ma kerenibipi se o seinmame. minea ikiapu ma bie o bobo kereni wa piri.     jud jud be barabo fiafiamadiri mi diepakumaye   jud be barabo fiafiamadiri mi ori ani gien se berijineye mieme iruoyedieapu ma gose, ani bereniapu seni iniabu chin apu ma. min kpulu fiafiamadiri mi bie bu, ani main karama pita mi bie sime ye ma na kikina ye mi, diri mi gienbo be oria diri mi kien-apu ma kubiekuromame na ini owuso bereni mi piri torokomun ani tamuno be se oria tomoni ma piri gbasosa ye mi gose gbori siki bu.   beretibi ma oruru bu simeoku mi   diepakumaye -  iruo yedieapu ma dumo na, dieye na, piki fabieso mi na -  bereni mi olochiemabia tetema -  belema piri -    _____________________________      min fiafiamadiri mi, jud, ani jizos kraist firinwengibo piki jems numireowu be bara ani bome-  ori ani seni tamuno dabo be belema, piki chin okisa apu ma ani jizos kraist be jusa apu ma seinmame    ye dikitibifoin na, deinma na piki belema na bakama sime o piri.   iruo yedieapu ma    ibu yela ikiapu, a bime mine mgba diaokisa duaboroma mi gose diri gien o seinma a koromame na ani opuma bupalimaye some, diri gien se o bo owuso tamuno be gbori siki bu seni oria tomoni ma piri gbamasosa bereni mi piri.  aniatibi wa nemika bara bu ton-a tamuno nemikapu furu bara se minea bie so bosam. bolo siki ngisi bere barasi elekima ini nwose inia bu chuasa apu ma ani-erechi, tamuno be se papa wa piri dikibugerere oku mi ini nwo piki se sefi dumo kon-abe, se ori kenge minea yediebo piki wa nyanabo jizos kraist be sikime.    aniatibi maa yema o nemi borosam nwo be soni, a bime a se o biekoroma nyanabo be weri gbori siki ijipt ama mi bie izrel-apu ma duaboroma oku mi na, o piki obuko o berenikapu ma  jems jems be barabo firifirimadiri m diepakumaye jems be barabo firifirimadiri mi kirikiri dieaye ani nwo kobirimame, o gien tamunoa tomoni wasama bebe tomonikiri mi, kelema apu ma firimame. diri mi gienbo be o gbokolumaye se otoma okweinme se gienye mi simeoku be nemi mi nwose yediebia erechi piki miese kraistdukonwengibo ari se bukeke piki ibi dumokonbia oku. kraistduko nwengibo se ye oki barabu tona okweintibi bu o ye dukome ani ngokon na igwein na, telima na, ibi dumokon na, sikoroma nyana jinbo piri na, bereni na, firi na, bipibiebele mi be firi mi na, nemi na, butokoni mi firi na, piki teke na. firifirimadiri mi firi na, bereni na, nwengi gboloma mi yela oku nwo dukokuromame, kraistdukonwengi teke oru mi be miemieye mi biebu.  beretibi ma oruru bu simeoku mi diepakumaye . bereni na nemi na . igwein nap ere na . dadiki na telima na . kiensikima gboloma berejine okwein . bereni na firi na . kraist dukonwengibo be na o bele mi na . karist dukonwengibo be na tomoniki mi na .. kirikiri dieaye .  min firifirimadiri mi jems, tamuno be na piki nyanabo jizos kraist be na firinwengibo ba bara ani bome kerenibipi sime wasama bebe tomonikiri mi kelema oyima furo finji mamgba piri. bereni na nemi na  iya minapu, ibifubara nyanapu bara o nwose ominea bu ma kienma, dadiki toru kirikiri bo o la siki. aniatibi o nemime na yeinema bu mi o boro ominea bereni mi be dadiki mi nengimabia yee. okuma omine ori na ominea yeinema mi, anga na bu mgba, ani o se mun lame, ngisi bikika bara obu ofori eke bara. okuma ominea bie nemi nyanakabo omie bebe, ye o tamuno be teke, ani se o piribia bo be aniatibi piripirime. okuma o tekeari siki o bereni nyana, se ngisi ominea mama kubie nyana ma. mama kubie nyana bo be, toru ogbo foru sumama boroari ambura simeoku mi o simeokue. ye okosime mama kubie nyana gbori kiri chieka bo be. igwein na ala na  ye igwein minabo be biebele tamuno be o dekichiema siki, ye alakon minabo be biebele tamuno be ori iderima siki. aniatibi alakn bo be piribie nywengwe boroso oku, mi o se borosobia okue. irua mi ania yedokima ofiri na bia se chin mi nwo dokimasinme ania ngwengwe ma sokoro korome, se ania ibi mi fame. ani ngokon bo be soni piki fabia okue ori oria firi nwengiari ogbo.  dadiki na telima na  biebele sime ori bo be pirime dadiki siki bu kubie se bugbane gbein dumokon bo be, aniatibi o nemikase dadiki mi borome bebe, tamuno be bereni o belema apu ma piri dumo mi o bara labia. oko sime dadiki nemikase tomonibo lame bebe, ye inibo be ma, min dadiki mi tamuno be bara bome. aniatibi tamuno be ini ineda siye se o dadiki eke, ori na minabu na piki dadiki se gboribo so piri pirike. okuma tomonibo be bubele se o biari siye, mi, ani dien so o jine mun dadiki bie chu yee. aniatibi o bi siye mi simekon se si yi pakumabome, se is mi senibo baka siki ani fi okibome.  ibu yela minapu, o bereni ma ini obori se o chin ibi diepiriye na piki karasa diepiriye goyegoye sobie tamuno be bara ani koro bome. ori ani so toru sime enekubu ma temebo bee, o dimadimake, anikanika obu piki se kanakana bo eke. o bi bara bu o miese wa dumome kokoma okwein mi bu, miese teme aye ma bie wa tatari chinmgbolu now sobia erechi.  naa na mie na  o min mi se biekoroma, ibu yela minapu tomonibo goyegoye poki bu obiri, okuma be okwein ma piki be igani ma. tomonibo igani tamuno be miebia karakaraye mi nwo nyanaboboke. anierechi iloli dumo na piki sitibi miemieaye mamgba na bu o busin. obu iderima tamuno be piri se o se ominea kubie bu dipi okwein mi nwo oki, ineda o duaboromabia ye mi.  omine obori be obu chin ma papa oria okwein mi poki bu aninakaraka, omine ani se miemieye bu chu. okwein mi poki se ani se miemieye bu chukka bo goyegoye, temedikiye bie mina simeoku diki se oribo simeoku mi inibo simeokue. ori ibioku se kweinma obu diki se some se kirikiri o sime bara mi nwose biebaramame. okuma tomoniboo miese inibo mina bu nyanari karagbasi sa oloko mi kweinma nwo diki piki toru se ania bu weri bo be, ani papa poki se ani se biekoromaka bo beke, okuma ani se miemieye bu chub o biee tamuno be o belemabia oria miemieaye ma bu.  koroma na inibo tamuno nemime nwo be bo omie se ori ineda o bele oloke bebe oria tamuno nemi mi papa yee, o piki obori se obu chinabe. fiafia piki karakara tamuno nemi, tamuno dabo be nwose chin ye ani min mie, dapu no nyengiapu na koroma fisa awo ma na piki deapu fisa eremeni ma na nwo dikidiki inia torusiori kiri bu, se inibo bu olo miese tomonikiri mi inibo pikirima mun si dumo bie chu eke oku. gborijuso be berijine iya minapu, wa nyanabo jizos kraist be bereni apu bara bu, o tomonia torudiki bara se nweni na anga ma. gbori ala konbo nemikase goli baratumgbali chuaye chua se ibia buchuaye nwo chua se ominea kobiria bie so bo, se gbori igweinbo piki apurumba ma biri se so bo okuma i nemikase osi se ibioku yebiri bo be piri tein, se nwose o be, min ibi tein ikasie mi ogono sime, okuma nwose igwein bo be be, anio chie, anikanika mio kponji sime i buo chuku, aniokuma ominea ogboku o dapu miekirima dumokonabe nwo be berebarasi o nwo nyanasam piki is kubie bu berekonari apu o nwo sosam. o poki ibu yela minapu tamuno be min tomonikiri mi be igwein apu ma sele se ini bereni mi be alakon apu nwo some, piki mieme ini amanyanakiri mi nwo diaokime, o bereni o belema apu ma piri ye mi. okuma igwein apu ma omine ini osike tapu o punuma se o fono berekon apu ma toroko mun alakon apu mae ini min ini se o piri ibi ere mi nwo dukosima apu mae.  o karakaraye mi mieari apu nwo sobia o nemikase amanyanakiri mi bie sime ye mi, ibu belema bara nwose i juo tomonibo beleme. okuma i nemikase dikitoru bu ini sime bara nwo dikima ini na angame bebe, i si mieme nwo be berebarasi i nwo nyanasam, oloko mi berebarasi se i piribia, oloko kanbo bara bu. oloko mi ton ye ma be gboriye nwo kan bo goyegoye, inibo arimgba nwo kansam. aniatibi be na, sefi ma, nwo be gbori nweni bame bebe i oloko kanbo nwo some. wa fima oloko mi berekon piribia apu bara o nwose okwein kon piki ye mie. aniatibi tamuno be o berekonari siki, o dikitibifoin nyana dikitibifoin nyanaka bo nwo piri eke, aniatibi dikitibifoin omubaraibi nyananyaname berekon bu.  bereni na miemieye na  iya minapu, ani che ibiye mie be, nemikase tomonibo nwo be na o bereni nyamame se firi bu ani diepakumaka okuma oria bereni mi ani ineda o duabe nwo be na owuapu anikanika eremeni minapu omie, buchuaye na fiye na bupalima apu. che ibiye ania bie omin, tamuno be o belema ye ominea bu garagara, o piki fi bulo dubama nwose ini be, dumo bu inia bupalimaye ma nwose ini pirika bu ani, bereni mi sime okue ani ngeri sime se firi ani na oforie bebe, ani okuma, ani fisam.  okuma nwenibo nwo bebia, gboribo bereni nyaname, isi bo piki firi nyaname. a se ani pekerebia ye min anie, tomonibo ineda firi bu ofori bereni nwo nyanabia oku se i die. iri ari iya firi bu weri iya bereni se i diebia. i bereni na gbori tamuno be kenge omie ibime si temema so ari ani mi nwo berenime piki bugeregere na balafa na bu omie. iri obori bo i biau ini ani se i die na firi bu ofori bereni ye bu oforie nde minea biejudabo ebraham be bo tamuno be bu ibibo so oku ani o nwengi firi bue, ori oria toku aizik be se agbamieedeni ogono agbamie siki bu. i orika oria bereni mi na oria firi mi na gboloma firinwengime oria firi mi oria bereni mi miese ani karaye nwo some. fiafiadiri mi piki bo kokomaye nwo some, ani nwo beme na, ebraham be tamuno be berenime, piki o nyana bereni mi gose, tamuno be karakaraye miebo bara nwose ori okime. anierechi tamuno ikiabo ini nwose ebraham be chinme. aniokuma omine orisam na, tomonibo nwengi firi bu mi inibo boro bo tamuno be bu bo ibibo nwo so yee, inibo bereni mi bu kengeke.  ani, ani piki rehab amanwengi eremenibo ma bu simeoku mie. aria firi bu a boro tamuno be na berefamasabo nwo some, ani amaonye izrel apu ma daoki se barachua ini piri se ini jin ateli bu boro se so ye mi gose.  ani, ani simeokue, teme mi bie ofori oju mi nwo fi oku mi ani firi ofori bereni mi so fi oku mie.  bipi bei bele mi iya minapu, omine mgba yedieapu so eke. o nemime na mine yedieapu ma berekon mi kurotein jinapu ye nwo nengibia. mine wa siki siki bu mie irima nyananyaname. okuma tomonibo nemikase okwein bu mieirima nyanake bebe, inibo karagbasime, piki ineda bereton inibo bu piribia. wa diki se asun be bipi olome miese wa bi bara o nwo miebia oku, ani bu wa piki inea o mie se wa bi anga mi o nwo mume. anikanika owoinaru mi duba labara mi nwose biekoroma, kuro foru piki ani fono nwengiari bara mi na, kala join ineda ania dukunofeme, se ani dukunofebo be benyobenyo ani piki nwo mume. ani bipibiebele mi soni simeokue ani boka labara mi bu, ani ineda opu aye se bu bomabia.  owoi asun na o datekerema ye na jems . koriari finibipi kalaye ineda opu piri dokimabia oku nwose biekoroma bipibiebele mi fini simeoku simeme, ani ani mieirima bu bein tomonikirie. minea oju bie ani kiri nyaname, se piki miena bebe oju mi mgba bu boro si miemieye mi wasamabe. ani wa se okoronaokorona korifini mi bie chuma. tomonibo be ori ineda temeaye mamgba nwo dikidiki se ari bari owoi eke, se piki oko se owoia mama mamgba na feni ma na, ikiriari ye ma na, inji ma na nwo dikidiki se ari deinmasam. okuma ineda bipibiebele mi miese ani deinmasa bo ma oforie. ani siyee piki ani olo bobo oku oforie, nweni baba ari ania bu beinme. wa ani se miebaka se wa nyanabo piki dabo be beme, piki ani se nime se minea juoa tomoni ma woriabe, tamuno be obu kikema teme apu ma. miebaka be okwein na nimeworiaye ma na gbori bipi  mi bie ari pakabome. iya minapu ani oko paka gbeinke bu mengi na ala mengi na gbori nyo bu ideri pakabo eke. iya minapu fig chin ineda fig mgbolu chua eke ani ala mengi ineda piki bu mengi pakumabo eka okue. ogono ju bo nemi mi ominea ogboku yenemi se piki yekainbo bo omi ye oria dumo na piki miemieye na, kokoma nemi mi bu bo buiderima elekima nwo so. okuma i kubiemgbolu bu i yediki pukosoli, aku kubie na, ngerifi dokima bebe, bari budekichiema se iruo aye duko kokomaye mi na tuburu ma. min nemi bara mi sobie korobo yeke sime tomonikiri mi piri yee, temeanga be yeke okuma siteme be bu bo yee. yediki pukosoli na, ngerifidoki na sime nyo, ye galagala na, simiemieye toru kirikiri na simebia, okuma sobie weri bo nemi mi ani yoriyorime, tatari ye, ani deinme, ani bunemime, se piki ikadokime, ani piki dikitibifoin na beinme, piki ibi miemieye be sokuaye now nyaname siye bie busin bu, ofopekelepepe kubie chuaka bara bu. ibi miemieye ani deinma mie apu ma deinma bu dipi mgbolu ma bu pakabo sokuaye mae. tomonikiri mi na ikia so mi ominea ogboku sime owu ma na kamu ma na nde naga ari bo ominea pukosolimari aye ma bu ari borokoka, ani ominea oju bie siki mamgba owusoari aye ma o yebime okuma o bara lake, anierechi o bukarakaramene nweni ba omine anikanika bara nwose yebime, okuma o bara lake, anierechi o kamuso piki owusome. o biariye o bara lake aniatibi o tamuno be bara ani bike. o ye bi se ani o bara ake bebe, ani o se ari bi koroma ma bugbeinke, se ngeri o butimabia bea ye kenge mi o bi yee. kubie se bugbane gbeinka apu o nemika na tomoniki mi be ikiabo ani tamuno be na taraka boe tomonikiri mi na ikia biari bo goyegoye inibo mina bu se tamuno be na tarakabo miesam. o koroma ma na fiafiadiri mi duko ye mi kokomayeke, tamuno be seni minea bie chua teme mi balafama bara nwo se biari aye nyana warabe. okuma tamuno be piri dikibugerre mi piki kutoeinme. fiafiadiri mi duko bara bun a, tamuno be opuayemiebo be na tuburume, okuma dikibugerere nyana se buiderima bo be piri.  aniokuma o buiderime tamuno be. oru be na tuburu, anisiki ori o diki mangibia. tamuno be kpekima ori soni piki i kpekimabia. omine ominea bara ma sikiri, omine si apu ma ominea kubiemgbolu ma o nwo mie fiafiama, omine ofopekelepepe apu o kururu, oloku owu omine ominea deri mi piki ani seni owu mie, omine ominea biebele mi piki se ani seni torufuruma ye mie o nyanabo be toroko o buiderima, o piki o dekichiemabia.  berekon kristen minabo piri mi be berijine  minapu o jinbojinbo dukosime ma. mina juo kraistdukonwengi minabo dukosima anikanika berekon inibo piribo goyegoye, inibo oloko mi nwo dukosime piki berekon ani pirime. i nemikase berekon oloko mi pirime bebe, iri bari oloko mi dukoye mie boke, okuma berekon ani piri beo. tamuno be kenge mi oloko chua piki berekon bo bee. ori kenge mi ineda dua piki babia yee. i koroma bara iri tubo, se berekon i juo tomonibo piri be  buboma gboloma berijine  mioku omine i poki, i nwo beme na, mimgba anikanika ba wa so nwo pembe gbori opuama munbia, se gbori kuro nwose anianga sime tubo kon piki bakama igbiki miebia. ngisi i nemike, iya dumo mi ba simebia oku kpochukaka obuto simeoku ani i simeokue, boka siki nwose sime se wasama fabia ye mi. o duko gbeinye ani min mie, nyanabo be nemikase berenime bebe, wa dumo se min mi anikanika ani mi nwo miebia. okuma mioku o budekichiemabe, piki bubomabe mi buboma bara mi kurake.  aniokuma, nwo inibo mie gbein ibiye mi nemi se ani mieka bo be o si mieme.  sime alakonapu ma piri berijine se mioku alakon apu ma, omine i poki omine oloku se owu, bo ominea ogono gbanae boari bufuka ma gose ominea ngo ma ari burusosam, ominea biriaye ma akakaraba ari peisosam. ajari ominea goli ma na seleba ma na gbeinsam, se maa ajari ma piki omine na tuburu onye nwo chiebia, se fini ye dokima oku se ominea ojumini ma dokimabia. maa kuluma ene ma bie, omine ngo kobirima koromasam. ngisi ma o gbeinye seni ominea ozu ma bie firinwengi o piri apu ma pirike. ini suari bere ma o nwo poki o dipi aye ma soku apu ma kon owu ma, tamuno be beri ma lasam ani kuromamgba nyana omutibida bo be. ominea dumo ma tomonikiri be lokoloko na butima na biebele na aria bie bienme. omine obu borima ani ini o babia na werimsam. o berekon siye mieka bo be bara sima se piki o basam, o piki omine be kuroye mieke. yeinema na teke na  aniokuma o yeinema iya minapu, okimun nyanabo be bobia siki la. yedipibo be yeinema oku diki, o korumun oria ozu mi yela chinmgbolu nwo pakumbobia siki lame. ori inyoba koru werii mun iruakpoin na fongu siki ene ma soni nwo lame. omine soni oko se yeinema, piki kurokubie nyana aniatibi nyanabo be bobia ene ma kpekisam.  o jinbojinbo se ikpein ma iya minapu, miese tamuno be berekon o piri eka bara. diki berekon bo be bokobo o chie warabe, bupakumabia erechi. iya minapu, nyanabo be ere se ikwein kon ikiankoroapu ma o nwose biekoroma. torusiori bie ikirima na yeinema na bu dikidabia apu bara o nwose ini oki. biebeke, nyana apu wa nwose ini chinme, aniatibi ini inema nyamame. job be nyeinema mi soni o naasam, o piki nynabo be ani be kuluma mie o piri ye nwo nemime. aniatibi nyanabo be dikibugerere na dikitibifoin na obu beinme.  ye mamgba nengi ye, iya minapu, o yekarifi ma o ye bereni ari siki. so mi soni, anikanika tomonikiri mi soni anikanika boro jinye soni se yekarifima. ye iya iin mi ini bu sime, enen mi piki enen bu sime. aniokuma tamuno be oria berekon bari sime i piri eke.  ominea bie bufuka bie sime bo om ye inibo teke, biebeleari boo mi ye inibo tokoni nime nwo chu. obiari bo omi ye inibo chochi mi be seniapu ma nwo chin, se init eke o piri se nyanabo be ere bu pulo se ori ombi. bereni bu weri kon teke mi obi bo be gwobia, nyanabo be miese tomonibo be bu piki ibibia, se ini o mie sa si ma bubarasin o piribia. anierechi, omine ominea si ma duko pakuma jinbojinbo piri, piki teke jinbojinbo piri miese o minea bu deinbia bara, karakarabo be teke mi ani kuro firinwengi nwengime. ilaija be minea juo tomoniboe, o kuroma tekeme na ene koro ma there area kura na pekere na bu ene piki koro kiri lake. o piki jin gbori siki bu tekeme, se so mi ania bie sime ene mi koromame, se kiri mi piki ania bie sime fiaye ma nwo pakumabome.  iya minapu ominea bie gboribo nemikase kokomaye mi bu ateli irifaabe, se jinbo inibo vinpiki bome bebe, o min   mi nwose biekoroma na sibo miese inibo mierima bu vinpiki bo goyegoye, ori bo be o sibo be teme mi nwo duaborombia fibu, piki tona si bubarasin piri nwo oki bobia.               pita  pita be barabo tatari firifirimadiri mi  diepakumaye  pita be barabo tatara firifirimadiri mi o se kraist dukonwengiapu ma seinmame, mianga o nwose ini chinme, tamuno be seleokisa apu, ani wasama bebe esia maino mi be ogonoju daoru kelema apu ma. firifirimadiri mi gose dada gein ye ani se ani kien apu ma kubiekuromabia erechie, ani fomubara na torusiori na bie sime apu ma inia bereni mi gose. diri mi gienbo be min mi mieme jizos kraist be gboloma ibi bere mi se oria diri mi kien apu ma biekoroma bu, oria fi mi na, fibusise mi na, piki o bobia nwo be yebereni bipi mi torusedikibia yeso piri apu ma. min enekubu mi biebu inia torusiori mi ini nwo daoki se inema, biekpoma na inia bereni mi be karakara mi be dadikie piki na ini gbein ye nyanabia jizos kraist be diebelemabia ene mi bu. oria bufuka siki be kubiekuroma okwein mi bu, diri mi gienbo be piki ani kien apu ma beme na ini sime kraist be piri apu dumo nwo kon.  beretibi ma oruru bu simeoku mi diepakumaye . tamuno be oria duaboroma mi be biekoroma ye mi . buse tonbu weri gboloma tetema .. torusiori sikibu sime kraist dukonwengibo be piri firima ... kraist dukonwengi mi be buderima na firinwengi na . kuluma okwein . _____________________________  pita jizos kraist okufirinwengibo be gien se tamuno be bebe pontios na, galesia na, kapadosia na, esia na, piki bitinia se ma bie innyaso apu mae. tamuno dabo bebi bara bu, ori o teme be bu boro o seleoku se ton bu sime apu nwo mieme, miese o jizos kraist be bipipoki se oria pulo mi piki o miefiafiamabia erechi ye dikibugerere na deinma na bein bara bu omine na sime. dumo torusedikiye o ye wa miebaka seni wa nyanabo jizos kraist tamuno piki dabo be be oria opu dikibugerere mi gose ori iwo dumo se wa pirime, ani fibu jizos kraist be sisema mi bu. min dumo mi torusedikiye nwose minea bie chuma. anierechi wa toru se tamuno be se oria tomoni ma werima opu belema ma nyana mi dikiabe. ori ari seni sobie o werimame, ani ari ngisi buru eke anikanika si eka anikanika sikiri fa eka nyo mie. ari sime omine ini bereni mi bu boro se tamuno be kuro bu koko koroma duaboroma mi werima apu ma pirime, ani kuluma siki mi bie mie belemabia erechi ini karakara koroma sa ye ma. o min gose biebele, mioku o kala siki se ngiri gbeinme nwo  be soni ani omine oriari tona dadiki torusiori ma gose. anigose oko pakaye ani seni ominea bereni mi be karakara nwo nemibia erechie. goli ini ineda simabia ye mi soni, ini ani se fini bie elekima dikime anierechi oinea bereni yelatein goli nengi ye mi soni ini gbarimaka bara bu ani elekima dikibia, miese ani chiesimebia oku. anisiki ini belema jizos kraist be diepakumbia ene mi bu o tokoni na, boma na piki osi na nyanabia. omine o belemame, ma omine ori orike nwo be soni. anierechi bipi ineda dukobia oku ofori opu boma nyana biebele o nwo kono. aniatibi o gose bereni nyana ye mi ominea bara labe, ani ominea temema be duaboroma mie.  min duaboroma mi gose ikiankor apu ma torukweinma anibe ye nwo doki se piki gbela nemime piki min tamuno be seni o pribia diepiriye mi be ikian nwo korome. ini bukuroma siki mi bo labia siki mi na ani weri bobia bara na nwo dokime. min siki mi, ani inia bie sime kraist teme be duko siki mie. teme be kraist be oribia torusiori ma be ikian nwo koro siki mi, piki ari na bobia boma mi na. tamuno be belema se maa ikiankoroapu ma dieme na ini nwengiari firi ma inia bu ibi goseke, okuma ominea bu ibi gosee, ani sobie bo fiafia teme be kuro bu boro ibi bere mi dukopakuma okunwengiapu ma bipi bu o boro naa sa ye ma. maa ye ma enjelapu ma soni ari kainbo dokime.  fiafia dumokonbia oku be chinbipi  anierechi, omine ominea koroma ma karakara firi mi piri. obu garagarama, se okoronaokorona toru se belema mi diki ini seni o piribia ye mi, ini jizos kraist be bipipoki, se o bari bereni na ominea dumo piki siaye nwo bi, ma o yenemika siki bara mi. aninakaraka, o miebia ye mangba bu o fiafia, o chin tamuno be fiafia oku mi. gien diri mi now beme, o fiafia bu sime, aniatibi iri a fiafiame.  dabo o nwose o chinme, o tamuno be tekeari siki ani gbori bara nwose bu anierechi, o mamgima se o piri bu weri tomonikiri ominea dumo ma bu kon din ma nwo kono. aniatibi o nemime se ominea olomua dapu ma bara o daokisa yebusoka papa dumo mi bie o pekere pakumbo gose gbein sa mi la oku. ani papa simabia goli na seleba nake kraist be yela pulo mi bu o boro obu nyaname, ani tokoroye anikanika gwagwa ye bu ofori anana toku simeoku sime bo be. tomonikiri m ma temeka siki ngisi tamuno be o seleme, se o tibi gose maa kuluma ene ma bie belema o diepakumame. obu bu o boro se tamuno be berenime fibu o sisema se boma seni o piri bo be ani miese ominea bereni mi na torusediki mi na tamuno be bu ari obolome.  mioku o kokomaye mi dukoye nwo miesa ye gose omine ominea bu ma nwo miefiafiamasam se kokoma ominea juo bereni apu ma nwo belemabe, o karakara bara nwose o kubie la bara se jinbojinbo belema. aniatibi dumo piki simegbaso tamuno okwein mi bu ini boro piki kpoto oyisam ani fifika gbori dabo awo bara bu, fibia boke. fiafiadiri mi duko bara bu, tomoni mamgba osin simeoku, ani ini simeokue,  inia boma mamgba piki ngwengwe simeoku simeme. oson mi samina, se ngwengwe ma piki sokoro sarame.  okuma nyanabo be okwein mi ani simegbasome. min okwein mi ani ini duko o piri ibi bere mie.  dumo dupari mi na piki fiafia se mi na ani gose siaye mamgba bu omine obu sin, o bari iruo anikanika opekelepepe dumo anikanika diki pukosoli anikanika jinbo wolo okwein kon ma. omine iwoma yi awo simeoku sime, siki mamgba temeanga be ndomengi ominea puko tari, miese ani mi bu o boro seni piki duaboroma nyanabia oku. fiafiadiri mi dukobara bu, nyanabo be ibi miemieye mi o barana orisam.  nyanabo be damabo, dumo dupari be, ani tomoni ma siki yelake nwo be bo be, okuma tamuno be o seleokime ye labo bara bu. dumo dupari bara o nwose bo, se ye ini o seni temeanga be oputekewari mi nama, ani tonbu sime agbamieapu bara bu, o sime jizos kraist be bu boro temeanga be ye na piki oki gbein agba na miebia nyo mi. aniatibi fiafiadiri mi now beme, a yela dupari seleokime, ari mi seni zaiyon bie ikolida dupari bara bu koromabe o berenibo goyegoye inibo bietonye inibo gbari eke.  min dupari mi opuma yela yee, omine bereniapu ma bu okuma ini berenika pu ma warinama apu ma siki na yebuofiriyee nwobe dupari mi vinpiki opu yelatein dupar sosam.  se fiafiadiri mi jin anga bu nwo beme, min mi ani miese tomoni buo tombulobia dupari mie, ini miese ini bikibia iku mie. inia buo tombulome, aniatibi ii okwein mi berenike ani tamuno be bi okue na ani oko paka ini piri.  okuma omine ani seleokisa apu mae, amanyanabo be agbamieapu ma, tonbu sime se mi, tamuno be oria tomoni o seleoki seni oria bugbiripuma miemieaye ma dukopakumbia apu ma, kanakana bie o chin pakumabo se oria bugbiripuma enekubu bie chu bo be. gbori siki bu omine tamunoa tomonike, okuma mioku omine oria tomonie gbori siki, tamuno be o dikitibifoin nyana o pirike, okuma, mioku omine oria dikitibifoin mi okisam.  tamuno omoniapu  iya ikiapu, a kuroma duko o piriabe, mi tomonikiri mi bie igoniapu na piki tibi se nweni piri apu na bara bu omine obu se ojumini mi pukotariari ye ma piri ma, siki mamgba teme mi na omugbainari ye ma. miese oru bere nemi apu ogboku ominea yemiebara siki mangba ibibia oku, miese ini si ye mie apu bara seni o dukosimabia siki ini ominea ibi miemieaye ma ori, se tamuno be tokonibia oku o bobia ene mi bie.  nyanabo be gose omine obu ma iderima kuro nyanabo goyegoye nwo piri ani boro sedabo beo, bereton tibinibo bara bu. piki govinapu ma soni, o seni firima bufuka se siye mie apu piri piki ibiaye mie apu tokonie nwo be apu ma. aniatibi tamuno be biari ye ani miese o yenemikda apu ma inia obori okwein ma bu, inia bipi gbein, ominea ibi mie mi bu. omine ngeri mina bu nyana apu bara nwose dumokon, ominea ngeri bu nyana mi o nwose gbeinma si ye mie ma, okuma o tamuno be omoniapu bara nwose dumokon. tomoni goyegoye nwo osi, omine o juo bereniapu ma belema, tamuno be dikibalafa, piki osi se sedabo be piri.  kraist be torusiori mi be elekima  omine firinwengiapu ma o buiderima piki na beinma osi se ominea tibini ma piribia. min mi o seni ibiyemiebara nyana apu na piki jin apu se yechin apu na kenge nwo piri eke, okuma si dumo nyana apu ma sonie. min mi gose tamuno be ori o belemabia, nemikase omine inema nyana ola gbeinka torusiori mi nwo piri okuma, ani omine o bereni ye mi nwo nemi ye erechi. ania bie che soye omi nemikase omine inema nyana se o mieirima ye be fomubara nwo nyana okuma se tamuno be piki o belemaia o nenikase karakaraye mie bu bo o piri torusiori mi nwo inema okuma. min mi gose ani tamuno be o chin yee, aniatibi, kraist be na minabu na o torusiori piki na elekima nwose koroma o pirime, miese omine o buo dikidabia bara. o gbori si so mieke piki o bipiapekere ma bu iruo jene nweni ma now naake. ini o wolo siki, o wolo pekerebipi se ini pirike o torusiori siki ori ini eremake, okuma, tamuno be ani karakara berekonbo be bu mi o kubie se gbana yee. kraist be na minabu na oria oju mi o nwose minea si ma pura mgbesechin mi tanjime, miese wa fi si piri se dumo karakaraye mi piribia bara. o laye ma bu o boro gwosam. irisa anana simeoku ani o simeokue, okuma mioku, ini o da se ananakorubo be pirisam, ori ani piki ominea teme ma kokobo bee.  taapu na deapu na ani gbori bara bu omine owuapu sime eremeni ma o buiderima ominea deapu ma piri, miese inia bu tamuno  okwein mi berenika apu ma, ominea dumo miese ini vinpikibo bereni apu sobia oku, okweinkonka bara bu. aniatibi ominea ibi piki osi nyana dumo mi ini now oribia. se jinapu pukosolimabia be ye biri bara o nwo biri ma, ani o bara werima ominea tibi inime telima oku na, anikanika o biri goli ma na, anikanika o chua buchuaye ma na bu. okuma ye ominea ibi mi bi buieju sime ye nwo so, ani buiderima piki yawu teme bu simegbaso ibi mi, ani tamuno be torukubu iku tein ye mie. anigose borosa siki karakara se osi nyana eremeni ma inia kubie se tamuno be bu gbaha apu ma ini inia bu ma mie ibima ibimame buiderima inia deapu ma piri bu. ani sera ma simeokue, ebraham be bipi a nwo pokime, se i nyanabo a nwose o chinme. omine ibiye mie seni balafa nyana gboriye so pirike bebe, omine aria eremeniawo nwo sosam.  ani gbori bara bu ominea deapu ma so min mi kainbo na ominea ere ma ani inyo bu ofori apue nwo be bara o nwose osi bara bu ini na angabia, aniatibi ini soni ini omine na gboloma tamuno be dumo mi diepiriye nwo okibia. o min mi mie, miese gboriye soni kikichua ominea teke ma nwo piri eka bara.  karakaraye mie gose torusiori  anibe kuluma, omine mgba o gbori yemiemiebara na gbori koroma na nwo nyana minapu bara bu o jinbojinbo belema, se o piki ibiye miemie bara na buiderima na nwo nyana jinbojinbo piri. si ye o nwos si ye gbein ma, piki wori nime se wori nime piri ma, aninakaraka, belema o nwose ani gbein, aniatibi, belema mi ai tamuno be bereni o piriye mie, ori o chin siki bu. fiafiadiri mi duko bu, biebele dumo na piki toruse ibi siki ori doki bo  goyegoye, inibo bari si okweinkoneke, piki bari iruo koneke. o siye bu vinpiki se ibiye mie bia o kubie la baramgba o nwose deinma dokibia. aniatibi nyanabo be karakara ma o nwo diki diki se piki inia teke ma naanaame okuma ori obu pii siye mieapu ma gbingbinme.  tobu ye se o lama be o nemikase kubie chiechiechie bara se ibiye mie doki okuma okuma nemikase karakara ye mi gose o torusiorime be okuma, o biebelelabia oku, diki o gboribo soni dikibalafa ma, o piki bereni ma ini o kubie lokoma. okuma omine osi nyana kraist be piri ominea kubie ma bu, se mangima nyana o piri nyanabo bee nwo be bara bu. siki mamgba o bukarakarama inibo pekere, o toruse dikiye mi be sime bara pufinji nwose o bebo goyegoye. okuma, buiderima bara bu na osi bu na o min mi mie. ominea koroma ma o nwo mie fiafiama, miese ini o woloari siki, omine kraist be obudukoapu erechi ominea ibi dumo mi dkosima apu na, ini konsa okwein ma be bugerere ini nwo nyanabia bara. aniatibi tamuno be boro berenime bebe, ibi ye mie gose torusiori mi ibitein si ye gose torusiori mi nengime. aniatibi kraist be gbori siki fi si prime, nweni mamgba tibi gose o fime, miese ori o boroma mun tamuno be piribia erechi ojumini bu ini o baame, okuma temeanga bu ini miese o dumome. ori be temeanga be dumo mi bu o mun tamuno okweinkon se okoli bie sime teme ma pirime. mina apu ma ani tamuno be bipipokika apu ma bea teme mae, ani noa be obokuaru mi ikasiari siki bu, ori inema nyana koru siki i. aru bie sime boka apu ma inimgba nine apue mengi bu ini boro duaboroma nyaname. ani mi ani bara se memgisara mi tokimari be elekima mi, ani mioku, o duaboroma ye mie, oju bu iloli sikirisin mike, okuma, ibi kubie se yebereni tamuno be piri bue, jizos kraist be fibusise ye mi bu, mi ani boro o duaboroma yee. ori ani iwo sobie mun se tamuno be amabara anga sime, bereton enjelapu ma na piki sobie beretonapu ma na piki kuro mamgba piriari bo bee. dimasa dumo ma kraist be nwo ojumini bu torusioorisa siki, omine soni, o nyana gbori koroma mi nwose obu keke aniatibi ojumini bu torusiorisa bo goyegoye inibo bari is na miegboloma nyanake. anierechi, mioku oki toroko mun, ye tamuno be bereton tomonikiri bie ominea dumo ma bie kon din ma piri se obari ojumini mi biari ye ma duko nwengi ma. borosa siki o bakama sike fama oru bere nemi apu ma miemie aye ma nwo miesam. ominea dumo mamgba o se fiafiakaye na, sefi na, irubutorubama na, butima na, irubu ogbo ton na piki galagalasa oru teke miemieye bu chume. mioku ini oruberenimi apu ma ani inia bugbiripumasam o nwo bari ini na gboloma mun ani buabalaka piki oforifori dumo mi konka siki. anierechi ini dukosimabia. okuma ini barana inia bu se opoliton tamuno be piribia ani bukarakarama berekon dumoapu na fiapu na piribia bo be. anierechi, min ini ibi bere mi nwo duko se fiapu ma soni piriyee ani inia ojumini be dumo bu ini berekon piri borosa apu ma, ini weri berekon se bobo piri sa bara bu, ini tamuno okweinkon ini pirime, miese ini temeanga be dumo bu, tamuno be dumo oku mi se dumobia bara. ibi bara se tamuno diepiriaye ma se firinwengiapu ma  ye mamgba be kuluma mi kpekisam. omine obu olo se bukarakarama, miese omine ineda tekebia oku. ye mamgba nengiye, karakara bara o nwose jinbojinbo belema aniatibi belema mi ani tontona si nwo gbeinme. yetunduka bara bu ominea wari bie ma o nwo finji jinbojinbo piri. ye bobo, ibi bara se tamuno be oria kirikiria diepiriaye ma se firinwengiari bo bara bu, o tamuno be bara nyanabo sa kiri diepiriye mi se jinapu bu ibi gose firinwengi. ibi bere mi duko bo goyegoye tamuno be oku ma nwo duko firinwengibo goyegoye inibo tamuno be se inibo piri inyo mi se firinwengi miese, beyebeye bu tokoni boro mun tamuno be labia oku jizos kraist be bu, ori bene bene la, boma na kuro na sime piri bo be. amen. kraist be berenibo bara bu torusiori  ibu yela ikiapu, ani obu gbiripumaye so ma buaku dadiki be torusiori o nwo oriari ye me. pakapakakaye bara o nwose ani oki ma. okuma o biebele na kraist be torusiori o nwo diaokiabe, miese biebele ominea bie beinbia oku oria boma mi belema pakabobia siki bu. biebele sime o pirime, nemikase krist be obudukoapu o nwo so ye gose ini o dukosima okuma. min mi fieabe na boma nyana teme be ani tamuno teme be, ominea ogono o gbana warabe. nemikase o mineabie gboribo torusiorime nwo bebe, ani okopaka ma na ori ani nweni ba boe, anikanika furuboe, anikanika opu siye mie boe, anikanika ori bu se jinapuabere bie chuchu boe. okuma, iri kraist be bereni boe nwo be ye gose i torusiorime nwo bebe, ani i bugererema ma, okuma miebaka nwose tamuno be be i kraist be ere mi fime nwo be ye erechi.  berekon mi sakibia siki lasam, se tamuno be oria tomoni ma ani ini tatari berekon piribia yee. ani nemikase mineabie sakibia nwo be okuma, nde ani se ini na kulumabia oku, nwo tamuno be bu bo ibi bere mi berenika apu ma  ani fiafiadiri mi duko bara bu, ani bufukamame ibiapu ma duaboroma nyana nde, aniokuma, ani paka tamuno nemika simieapu ma piribia oku  anierechi, tamuno be oko se ani ton ini pirime beye gose torusioriari apu ma, ye ini inia ibia firi ma bu okoronaokorona inia bu ma siki seni ini temebo be piri, ani siki mamgba o bereniye miemie bo be.  tamuno anana ogbo mi iri soni senibo bara bu tetema se ominea bie sime chochi mi be seniapu ma piriabe. iri kraist be ori torusiori ma be onyechieboe, a piki diekiri nyanabia boma mi miebelemabia siki. a tetema se o piriabe na, omine anana dikidikiapu o se tamuno be se o barachua anana ogbo mi piri, se ominea kubie la bara se ini dikidiki tamuno be bi na o mie nwo be bara bu, kubie laka bara buke. papa igbiki fi puko o nwose ominea firinwengi ma, okuma tokoma firinwengi gbein bara bu. bereton ini se o barachua apu ma piribia bara o nwose yemie ma, okuma dikidabia apu o nwo so anana ogbo mi piri. se tibini aanadikidikibo be bobia siki, ania bia mi ngisi dima eka boma nyana amanyanabochu o bara labia.  ani gbori bara bu, omine asememi ma soni o buiderima o nengiapu ma piri omine mgba buiderima mi se buchuaye mie chua se firinwengi jinbojinbo piri aniatibi fiafiadiri mi nwo beme na, tamuno be obudekichiema bo be na tuburutuburume, se dikibugerere nyana buiderima bo be piripirime. anierechi, o buiderima tamuno be opu bara mi chuu bie, miese o bi siki mi bu ori o dekichiemabia oku. ominea bubalabalama o se sarakoroma o piri aniatibi ori mi o dikidikiariyee.  siki mamgba bukarakarama, o koru bu sime omine na taraka bo be, chiriba oloku kelekele oku o nwose oloku kelekelema boroabe se o kani peibia bo dokiabe. o kuroma chie ominea bereni bu, se ininachin o piri, ngisi embe finji o piri ma aniatibi o nemime na maa gbori torusiori ma ani ojuo bereni apu mamgba oriariye mae bebe tomonikiri mi bie mgba bu. okuma o kele torusiori so siki dikibugerere mamgba be tamuno be, o chin na o be kraist be bu so oria simegbamaso boma mi diaokis nwo be bo be, gbari eka, chukuseke dupari se o piribia. ye kuro mi sime o piri gbamaso amen.  kuluma kerenibipi  sailas be barachua i piri se a kesima mi diri mi gien se o firimame, ani kraist be bie bu a kubie se bugbane gbein minabo bara seni oki bo be, a bime ari o kubie kuroma, se piki dukopakuma o piri na min mi ani tamuno be oria kokoma dikibugerere mie. o kuroma aniabie chie.  babilon mi bie sime ominea minapu chochi mi, ani soni tamuno be seleoki sa ye mi, na iya toku mak be na ini o kerenime. kraist be dukonwengi apu be belema o nwose bipinonju bu jinbojinbo kereni. ye deinma sime omine kraist be bu sime apu mamgba piri.          pita  pita be barabo main karama firifirimadiri mi  diepakumaye pita be barabo main karama firifirimadiri mi o se tatari kraist dukowengiapu ma wasama mun la ju ma seinmame. diri mi dada gose gien ye ani owu se iruo ye dieapu ma na okosime dieye bu bo simieye na nwo pakabia erechie. maa bufukama bere ma be pekerebipi mi ani kokoma bara se tamuno be na piki nyanabo jizos kraist be nemi mi olochiema mi bu ani ani sime yee, min nemi mi ani ini barana jizos be ori piki o yedieari sikibu naa apu ma ani daboromame. diri mi gienbo be dada toru se daye ani na kraist be o bari bo eke now be apu ma dieariye mie, o nwo beme na kraist be vinpiki bo i gose obudaye ani tamuno be o bike gboribo soni mun fabieso, okuma o bime nwenimgba inia sima bu vinpiki.  beretibi ma oruru bu simeoku mi diepakumaye . kraist dukowengiabo chinbipi mi . iruo ye dieapu ma . kraist be kuluma bo mi .  _____________________________  firifirimadiri mi saimon pita, jizos kraist be firinwengibo piki okunwengibo be bara ani bo omine, ani minea tamuno piki duaboromabo jizos kraist be karakara mi bu wa boro nyana yela bereni mi nyanasapu ma pirime  ye dikibugerere na deinma na beinma ominea ye nwo so tamuno be na jizos was nyanabo be bu o dawo nemi ye mi.   tamuno be chinbipi na sele mi na  tamuno be fiafia kuro mi ani wa biye nwo mie wa pirisam, ani miese wa kokoma tamuno teke dumokonbia oku mi  dawo nemisam. ori gbori bo be ani wa chinbo oria boma mi na ibi mi na nwo diaokie nwo be bo bee. min bara mi bu o bereni wa piri opu yele diepiriaye ma o nwose wa pirisam, miese maa diepiriaye ma bu omine ineda min tomonikiri mi bie sime nweni famabia opu is bu pelesobia bara. anisiki, o b ineda oria bugiripumaye ma sime bara now diaokibia. ani gbori bara bu o bukuroma ibi miemieye se ominea bereni mi bie chua ominea ibi mi bie o dawonemi se chua, ominea dawoneni mi bie buolo se chua ominea buolo mi bie ikirima nyana o nwose chua ominea ikirima nyana mi bie tamuno kike dumo o nwose chua. ominea tamuno kike dumo mi bie minapu belema dumo o nwose chua piki minapu belema dumo mi bie belema o nwose chua. maa ye ma ani o nyanabia ye mae, se o nemikase bakama ari nyaname bebe, ari o miese wa nyanabo jizos kraist be bu o dawonemisa ye ma bie o kuroma firinwengi piki yebusoapu now sobia. okuma ari nyanakabo goyegoye inibo torumgbolu ginigini so okuma, inibo ineda ye ori eke, se piki sibu ini inibo miefiafiama borosam nwo be ye mi soni inibo biebarasam.  anierechi, iya minapu, o bukuroma mie ani o buokoro gbaso tamuno be o chin piki o seleokisam nwo be ye mi. min bara mi bu karakarama beinsa kuro ini nwose o piri se o se wa nyanabo piki minea duaboromabo jizos kraist be kuluma nyanaka amanyanakiri mi bie sobia.  anigose, a siki mamgba maa bere ma se ominea bie korombia, omine ari lekirisam nwo be soni, omine oki sa karakara ye mi bu o piki kuno chuasam nwo be soni. a koromame na a nwo dumo warasiki mi kenge bu ani a kuro nyana yee maa bere ma bu ominea koroma ma jike. a nemime na bari bolo eka siki bu, wa nyanabo jizos kraist be belema duko i piri borosa bara bu, min fibia oju mi a nwo sinkoromabia. ari inedabia bara a nwo miebia, anisiki acho finji o piribia, miese siki mamgba, o maa berema nwose biekoromabia bara, a fi boroso siki. torumgbolu seni kraist be boma mi ori apu ma  wa papa duko borosa kabob ere duko o pirike, wa nyanabo jizos be oria opu kuro na bobia nwo be ye mi wa nwo   miese o nemiari siki. wa barana torumgbolu se oria opu mi orime. wa omie, tamuno dabo be osi na boma na nwose o piri siki, anisiki opu boma puko korobo o lame, se now beme, be ani ibu yela toku bee, ori opuma i bubeleme mine na minabuna min puko mi wa name, ani sobie koroboari siki, ani wa ori na ani tonbu sime tundu mi ogono sime siki bu.  anigose wa opu kuro kubiemgbolu nyaname ani ikiankoroapu ma oloku pakumasa oku mi bu. ani ibi se o miebia, o nemikase ominea koroma se aniabu gbaname bebe, aniatibi kanakana nyo bu bia mun ene bama tonjie someoku min an simeokue, se baso lolia mi be enekubu mi piki ominea kubie ma bu biapakame. okuma maa ye mamgba nengi ye, o se biekoroma na kpokpo gboribo so oforie ngeri mina barakubu bu fiafiadiri mi bie gbori ikian nwo pu finji. aniatibi tomonibo kuro bu bo gbori ikiankoro oku oforie, okuma tomoni ma fiafia teme be kuro bu ani ini sime se tamuno be bu bo oku mi duko pakuma yee.  iruo yedieapu borosa siki bu iruo ikiankoroapu pakabome. ani gbori bara mi ani iruo yedieapu ominea bie bu pakabobia okue. ini ye simabia, karakaraka dieaye nwose bobia, se yediebo be ani ini pekere pakumbabo bo be, nwo pikibia. anierechi ini bekema fi nwo okibo inia bu ma piribia. ani oko simeme be soni, tonapu ania si miemieaye ma dukowengibia okuma ini mieaye gose, dapu karakara ateli mi bu siokweinkonbia. inibe ngerifi doki mi bu, maa iruo yedieapu ma, nwo duko o piriari bere ma bu ini soye miebia. aniatibi inia berekon bo be o bu karakarama ini koruabe. ini babia bo be soni o monoke.  tamuno be o barasin se simie enjelapu ma pirike, okuma, ori ini se torusiori korifini bie gbinme anianga bu ini kanakana bie ikoli se ini kasi koroma se berekon ene mi koruabe. tamuno be o barasin olomu tomonikiri mi pirike, okuma opu mengi o nwose bo tamuno nemika apu ma famame. o duaboromapu ani noa, karakara bere mi duko bo be na, jin sonomea apu nae. tamuno be o is bere pele se dodom na gomora na ama ma pirime, se orumo se ini famame, ori ini se tamuno nemika apu ma labia ye nwo otomame. lot, ibi bo be, oloko lekirika se si dumokonapu ma be dumo mi bubalabalama bo be, ori o duapakumabome. ori ibi bo be inia bie angame, se ene  benebene bu, ori inia si miemieaye ma ori piki naa siki, ani o kubie onyimame. anigose, nyanabo be dadiki ma bie tamuno nemiapu ma duabia oku mi o nemime, piki sitibi nyana apu ma se torusiori bie weri mun berekon ene mi labia oku mi soni. aiteinanga, ini inia iloli oju mini ma diki pukosoli aye ma dukowengi se piki tamuno be kuro mi diki alima apu ma. maa iruo yedieapu ma ini kurotoru nyana piki bu dekichiema piki osi seni ogono bie sime boma nyanapu ma pirike, aninakaraka ini ini dukosimasimame. enjelapu ma ani ini kurotein piki inyo nyana tein iruo yedieapu ma nengime be soni, ini nyana bo be toroko bu ini dukosimake. okuma ini piri bie nama kike apu ma, ani ini ye se kun ba peibia nama simeoku sime apu ma, ini ineda kainbo ka ye goyegoye, ini ania bu dukosima ye nyaname. piri bie nama ba oku ini nwose ini baabia. se torusiori ini nwose ini gbeinbia ini miese jinapu, torusiori ye gose. sime ini piri biebele ani enekaka fiafia ogbo bu inia ojumini ma bubelebia ye goyegoye nwo mie mie. ini bugereremame piki bu simame ini omine na yefi gbolomari siki, siki mamgba ini nwo inia epelea dumo ma bu biebeleari siki. sefi eremeni ma sikima ini toru se jinye dikike si mie mi  ngisi inia pukotanke. ini inyo bu ofori apu ma telima mun dien bie chuchume. inia kubie mgba ngerifi doki bu gbaname. tamuno worinime sime ini pirime. ini gbukuku atali mi weriso irisam. belam, beo ya be, siye mie bu igbiki belema oki bo be ateli mi ini nwo ikisam. oria si gose ini piki o    dikiiganime. oria aun be, tomoni puo se okwein se ikiankorobo be nomu miemieye mi dachieme.  mina apu ma fibisa olulu ini nwo kikeme, piki irisi sumama boroari sobuno ini nwo kikeme. tamuno be ani gbuntein kanakana mi bie o nyo sikima koroma ini pirisam.  ini budekichiema piki yenemika okwein nwo konkonme, anisiki, inia ojumini mi dikipukosoliari bea si ma, ini nwose dientu sibu mangi soari apu ma pirime. ini bu nyana bereni ini pirime okuma ini ma minabu na ini ominiso nweni baabaa simiemieye mi pirime. nemikase wa nyanabo piki minea duaboromabo jizos kraist be dawonemi bu tomoni ma tomonikiri sime ari ye ma bu pokosome se ari piki ini kun se ini nengimame bebe, oko sime apu ma be kuluma mi sitein anibe saki mi nengime. mgboku ani ibitein ye nwo so ini piribia, ini nemikase ani karakara ateli mi ma now lekirika okuma, se ini se ini piri sa fiafia oloko mi bu vinpiki so mi nengime. paka ini piriari ye ma diepakumame na kaboma kokomayee. obiri be o vinpiki so mun ori osun pakumabosa ye mi tabame ani piki, ini sikirisa oporopo be vinpiki so mun opotoko bie kpeleki okue.  nyanabo be oria bo mi be yeberenibipi  ibu yela ikiapu, mioku, min mi ani ari main karama gien o firimari dirie, aria bie a bukuroma karakara koroma se o bie chusam, maa ye ma se o bie koroma bu. a bime bolo siki ngisi, tonbu sime ikiankoroapu ma kon o piri okwein ma na, nyanabo piki duaboromabo be ominea okufiriwengiapu ma bu boro se o piri oloko ma na o nwose biekoroma. tatari ye, o kainbo na, maa kuluma ene ma bie, ojumini mi dikipukosolia ye ma bereton piri dumokon apu ma bo okombobia, se gbelabia, o bobia o nwo be mama, ori oko beka nde ori minea da apu ma ini fi borosam, okuma ye goyegoye pa ari simeoku sime warabe tomonikiri mi teme siki ngisi ini toru gelegelema ani se yechinke na tamuno be bolo siki ngisi tonme, se so ma na tomonikiri mi na tememe. anisiki tomonikiri mi mengi mi ogono na piki mengi mi ogboku bun a simeme. olomu tomonikiri mi mengi mi ani fama yee. okuma mioku sime so ma na tomonikiri mi na tamuno be okwein mi ari koko koromame fini se ari dokimabia erechi. ini ari se koko koroma ani ene mi werima ini berekon tamuno be nemikapu ma piri se ini baabia ene mi.  okuma ibu yela ikiapu, mi gbori ye mi omine ani se  biebarama ma nyanabo be bu gbori ene mi kura maendeoyiasi finji oku simeme, kura maendeoyiasi finji piki gbori ene oku simeme. tamuno be o teteke, o bereni ye mie bu, tonapu oki bara bu. okuma ori inema nyana o pirime, aniatibi o bike gboribo soni mun fa, okuma o bime inimgba inia si ma bu vinpiki.  okuma nyanabo be ene mi furubo bo oku nwose bobia. ani ene so ma opu nyo fiema bu ari imain sobia so ma bie someone aye ma ari doki fabia, piki tomonikiri mi na ania bie sime aye ma na ari imain fabia. maa ye mamgba nwo min bara mi bu fabia nwo be siki, ndende sime tomoni bara o nwo so bi ominea dumo ma ari tonbu sime tamuno be pri gbeinme. o nwo sime tamuno be ene mi koruari siki o piki ominea inyo la bara mieabe miese ani ibi siki se bobia oku, ani so ma doki fabia ene mi. ania ofiri mi miese so ma bie sime aye ma sani fabia. okuma, tamuno be berenisa ye mi ani wa sime kuroari yee iwo so ma na iwo tomonikiri mi na. karakara miemieye simebia anga mi. anigose, iya ikiapu, o nwo sime ani ene mi koruari siki, ominea inyo la bara o nwo mie se tamuno be torukubu bu o fiafia piki sibu ofori bara se ori na deinma bu sime. wa nyanabo be  be yeinema mi o nwo diki, ani acho se o piriabe o se duaboroma nyna.a min bara mi ani minea minabo, pol, be soni gien o seinma bara mie. tamuno be se o piri nemi mi bu o gien o piri ye mi. min ani oria firi firima diri mamgba bie o duko ye mae, omine gbolomaye o nwo gien ari siki. tomoni ineda kainbo eka tonaye oia firifirima diri ma bie omie ani ye nemikapu piki gbori kiri chieka apu ma irima bara bu pufinjia ye mae. ini firifiridiri mi bie tona okwein mie bara mi. ani ini ngeri fi okibo inia bu ma piri oku mie.  okuma omine iya ikiapu ma, o min mi nemi borosam. anigose omine obu nemi, miese bara layelaye mieari tomoni ma be mieirima ma o dairima eka bara, piki o sime ibi kiri mi bu o piki eka bara. okuma wa nyanabo piki minea duaboromabo jizos kraist be dikibugerere mi na dawonemi mi na bu o senimamun. ye boma mi sime o piri mioku na siki mamgba na amen.                           jon jon be oria tatari firifirimadiri mi diepakumaye jon be oria tatari firifirimadiri mi mama ye gose ori ani gienme se ani go apu ma kubiekuroma, ini tamuno be na piki oria toku jizos kraist be na nwengigboloma, piki se inia berijinebia erechi iruo dieye dukonwengi mi bu ani ineda mi nwengiboloma mi kansinbia ye mi. min dieye mi fieariye ani tomonikiri mi na gboloma bu ani si boroboyee, anierechi jizos tamuno toku be, ori jokoma tomoniboke. ini ariaye ma dieari apu ma nwo beme na duaboroma nyana mi ani min dumo mi bie ngisi in tomonikiri mi na gbori miegboloma soni nyanaka mie ini piki nwose yedieme na duaboroma ibi dumo na nyana miegboloma ngisi oforie anikanika jinbo belema nwo be ye soni oforie duaboroma mi bie. min dieye mi na tuburu bu min mi gienbo dukobelemame na jizos kraist be data tomoniboe, o piki duko kuromame na jizos be bereni piki tamuno be belema apu mamgba ini piki jinbojinbo belemabia.  beretibi ma oruru bu simeoku mi  diepakumaye . enekubu na kanakana na .. tamuno be awo ma na oru be awo ma na . kokomaye na irimaye na . belema mi be firi mi . omunengima bereni .  _____________________________   dumo mi be okwein dumo mi be okwein gbolomaye mi wa gien o seinmariyee, ani saki siki ngisi sime ye mi. wa ani naasam, piki minea torumgbolu ma se ani orisam, ini, wa ani orisam, wa piki bara se ani lamasam. min dumo mi minabo diepakuma siki, wa ani orime anierechi wa ani simegbamaso dumo mi gbolomaye duko o pirime, ani dabo be na gbori bu sime ye mi, ini miese wa ani nemime. wa ori piki naa sa ye mi ani wa piki duko pakuma o piriye mie, miese omine mine na gboloma dabo be na oria toku jizos kraist be bu wa nyana miegboloma mi nwo nyanabia  oku. miese minea biebele mi beinbia bara gose ani wa min mi gien yee. tamuno be ani enekubu mie  mioku oria toku be bu wa naa se piki dukopakuma oku mi ani min mie tamuno be ani enekubu mie, ngisi o bie kanakana oforie. anigose, wa boro nemikase ori na nwengi gbolomame, nwo bebe, okuma, piki ani gbori siki mi bu kanakana bie simeabe bebe, wa iruokonabe minea okwein na miemieaye bun a. okuma wa boro nemikase, enekubu mi bie angame bebe ani ori soni enekaka bie angabara mianisiki re mi wa jinbojinbo na miegboloma nyana sa yee, piki oria toku jizos be pulo mi ye goyegoye bu wa sikiri fiafiamasam.  wa nemikase beme na wa si nyanake nwo be okuma wa obori se minea bu chinme, kokomaye mi piki minea bie oforie. okuma wa nemikase minea si ma dukopakuma tamuno be piri okuma, ori ani kubie se bugbane gbein boe piki karakara ye mie boe, o minea si ma bu barasin wa piri piki minea kuraka miemieye mamgba bu wa sikiri fiafiamabia. wa nemikase beme na wa si mieke nwo be okuma tamuno be wa seni iruokonbo mieme, oria okwein mi piki minea bie oforie.    kraist minea barachuabo be iya awo, a min mi gien o seinmabe miese o si mie eka bara. okuma ominea bie si mie boo mie bebe, minea tibi gose dabo be na okweinmari boo mie ori ani jizos kraist, karakara bo bee. kraist be bu mi ini boro mineas si ma dekisin yee, minea si ma kengeke okuma tomoni mamgba be si ma nae.  nemikase wa tamuno be olokoma kokome bebe, anisiki re mi ani minea buokoro sa yee na wa o menisam. nemikase tomonibo beme na ori o nemime, okuma oria olokoma kokoke, bene, oko sime bo be iruokon boe, kokema ye mi piki o bie oforie. okuma oria okwein mi koko bo goyegoye, ori bo be nyana tamuno be piri belema mi an bo jokoma karasa ye nwo sosam, min bara mi ani wa se ibiokuma nimibia yee na wa tamuno be na gboribu omie nwo be ye mi. na o tamuno be na gboribu omie nwo be bo goyegoye, jizos kraist be dumo nyana.  iwo oloko mi  ibu yela ikiapu a gien o seinmari oloko mi iwo yeke, okuma oloko mi anie, ani saki ngisi o nyana ye mie, olomu oloko mi ani o naasa oku mie. okuma, mioku a gien o seinmari oloko mi iwo yee, aniatibi anibe kokoma ye mi kraist be na piki ominea bie bun a ini ani orisam, kanakana mi ani boro soabe, anisiki jokoma enekubu mi saki biyabe.  na ori enekubu mi bie ori omie nwo be bo goyegoye, okuma inibo minabo dikibunwonwome okibo mioku lame bebe soni, inibo pa kanakana bie omie. inibo minabo belemabo goyegoye enekubu mi bie inibo omie, anierechi o bie jinbo miese inbo mun si miebia ye oforie. okuma inibo minabo dikibunwonwo bo goyegoye kanakana bie ori omie. ania bie mi o nwengiari yee, piki o muari anga soni o nemika aniatibi kanakana mi ani o torumgboluma punmasam.  iya awo, a gose diri gien o seinmari ye ani kraist be tibigose ominea si ma ini barasin o pirisam. a diri gien omine dapu ma seinmabe aniatibi saki siki ngisi sime bo be omine o nemime. a diri gien omine asemeni ma seinmabe aniatibi si bo be omine o nengimasam.  a diri gien omine iya awo ma seinmabe aniatibi dabo be omine o nemime. a diri gien ominea dapuma seinmabe, aniatibi saki siki ngisni sime bo be omine o nemime. a diri gien omine asemeni ma seinmabe aniatibi o kurome. tamuno okwein mi o bie ani ominee, o piki si bo be nengimasam.  tomonikiri mi anikanika sime ani piriye goyegoye o nwo belema ma. o nemikase tomonikiri mi belemame nwo bebe o dabo be belamake. someone tomonikiri mi piri ye dumo mi be opuamiemieaye ma na dabo be bara boke, okuma tomonikiri mi bea yee. tomonikiri mi na ania bie sime tomoni dikipukosoliaye mamgba bor soabe okuma tamuno be biye mie bo ani benebene dumo mi nyana yee.  kraist be na taraka bobe  iya awo, kuluma mi kpekisam ini duko o pirime na kraist be na tarakabo be bobia okuma, mioku, kraist be na taraka tonapu bosam, anierechi, wa nemime na kuluma mi kpekisam. mina apu ma ini jokoma sime minea kobirimaogbo mi pirike min mi gose ani ini wa weriso yee, nemikase ini sime minea kobirimaogbo mi piri okuma yee, ini mine na simesam. okuma ini mine werisome, miese ani belepakame na ini jokoma sime wa pirike.  okuma omine, kraist be fiafia teme be se ominea ogono sara sa ye erechi, omine mgba o kokomaye mi nemisam. aniokuma, a gose diri gien o seinmari ye, kokomaye mi o nemike nwo be ye goseke aninakaraka, omine ani nemisam nwo be ye erechie, o piki nemime na kokomaye mi bie iruoye oforie.  tubo, aniokuma, iruokonbo ani jizos be kraist orike nwo be bo goyegoyee. oko sime bo ani kraist be na tarakabo beeo dabo be na toku be na sikime. aniatibi toku be siki bo goyegoye piki dabo be sikime toku be oki bo goyegoye piki dabo be okime.  ani buokoroye nwo so na, saki ngisi o naa sa oku mi o nwose biekoroma. ani oku mi o nwo kokome bebe, anisiki re, ani bo toku be na piki dabo be na gboribu simebia yee. anisiki, min mi ani kraist be barana bereni wa piri sa bene bene dumo mie.  obori se o chin dokiari apu ma gose ani a min mi gien o seimari yee. omine okuma, kraist be o teme be se ominea ogono sarasam. o teme be o bie sime siki goyegoye o bari jinye se a diebia bo bike. aniatibi o teme be mi ye goyegoye se o dieari yee, o piki se o dieari ye goyegoye kokomayee. aniokuma, teme be dieari ye ma o nwo oki se kraist be na gboribu sime.  iin, iya awo, omine ori na gboribu sime, miese o bobia siki wa kuro kubie nyanapu so, se bugerere gose toru boi apu so eka oku. o nemime na kraist be karakara boe, anierechi, o nemi na karakaraye mi mie bo goyegoye ani tamuno tokue.  tamuno awo dabo be wa belema laoku o nwo diki oria belema mi baka sookuma tamuno awo ini nwose wa chinme  ani wa piki kokoma simeokue. tomonikiri mi na tamuno be nemika ye gose, ma ini wa nemike. iya ibi ikiapu, mine ma mioku tamuno awoe, okuma wa bo sobia ye ma belepakake. omuka wa nemime na kraist be bobia siki, wa o kikebia, aniatibi o jokoma simeoku ani wa se ori oribia okue. kraist be bu min koroma mi nyanabo goyegoye, oko seni minabu se fiafiama koroma okumi. si mie bo goyegoye inbo tamuno oloko kanabe, aniatibi si mi ani oloko kan yee. o nemime na kraist be gose bo ye ani si ma dekisinbia erechie si piki obu oforie. anierechi kraist be na gboribu sime bo goyegoye inibo bari si mieke okuma pa si miemieari bo goyegoye ma inibo ori orike, inibo piki ma o nemike.   iya awo, ye gboribo soni obori se o chinma karakara ye mie bo goyegoye inibo karakara boe, ani kraist be soni karakara bo oku miee. pa si mieari bo goyegoye sime oru be piri boe, aniatibi oru be saki siki ngisi o si mieme. min mi erechi ani tamuno toku be gose be yee, miese oru be firima simabia oku.  tamuno toku goyegoye bari si miemieke, aniatibi tamuno be sime bara mi o bie ani omie, piki tamuno be ani dawu bee nwo be ye erechi o bari ineda si mieke. min ani tamuno be awo ma na oru be awo ma na ogboku sime kiriye mie karakaraye mie ka anikanika inibo minabo belemaka bo goyegoye tamuno tokuke.  o jinbojinbo belema  min ani saki siki ngisi o naa oku mie na o jinbojinbo belema. ken be simeoku wa oko sime eke ori o sime si bo be pirime, ani o gose numbireowu ebel be nini yee. cheye gose ken be o nini aniatibi ori, o mieirima nyaname, okuma numbireowu ebel be o karakaraye mieme.  iya minapu, anigose ani ominea bugbiripumaye so ma, nemikase tomonikiri be apu ma o dikibunwonwome bebe. wa nemime na wa fi mi weriso se bo dumo bie sosam. wa go seni ani nemi ye, ani wa minea minapu ma belemame. belema nyanaka bo goyegoye inibo pa fi kuro chuku bie omie. inibo minabo dikibunwonwo bo goyegoye niniboe, o nemime na ninibo be, o bie bu, ma o benebene be dumo nyanake.  min bara mi bu, ani belema mi simeoku wa nwo nemi yee kraist be oria dumo mi se wa pirime. anie bebe, mine soni, wa minea dumo seni minea minapu ma piri gbeinme nemikase ngo konbo inibo minabo bufuka bie simeoku ori be barachua inibo piri dukuka okuma, nde o bebia oku na o tamuno be belemame. iya awo, o ye wa papa bipipekere se tomonibo belema ma, okuma ye miemieye bu ani kokoma belema nwo so.  tamuno toroko kurokubie  anie bebe, min wa nemibia barae na wa sime kokoma ye mi nwo pirime be ye mi min bara mi bu ani wa nemibia yee na tamuno be torukubu wa kurokubie nwo nyaname. minea koromama nemikase berekon minea bara simame bebe, nemime na tamuno be dubatein minea koromama nengime, pike ye goyegoye nwo nemime. anigose, ibu yela ikiapu, nemikase minea koromama berekon minea bara simaka bebe, tamuno be toroko bu wa kurokubie nyaname. o bara wa bi ye goyegoye wa nyaname, aniatibi oria olokoma wa nwo koko, piki o bubeleye nwo mieme. o chua wa piri oloko ani, wa oria toku jizos kraist be bereni se, piki jinbojinbo belema, ani kraist be pa duko wa piri oku mie. tamuno be olokoma koko bo goyegoye, tamuno be na gboribu omie, tamuno be piki inibo na gboribu omie, tamuno be seni wa pirisa teme be gose, wa nemime na tamuno be omine na gboribu omie.  kokoma teme mi na iruo teme mi na ibu yela ikiapu, o bereni nyana se teme be nyaname nwo be bo goyegoye nwo piri ma okuma omine ini dadiki se dokibo ori ini nyana teme mi tamuno be bu bon a boka na. aniatibis tontona iruo ikiankoroapus pakabosam nyonyo ma bie. min o weri tamuno teme be nwo nemibia oku mie na jizos kraist be, o tomonibo bara nwose bome nwo be ye dukopakumabo goyegoye ani tamuno be bu to teme be nyana yee. okuma jizos be na gbolomaye bu min mi pikibo goyegoye inbo tamuno be barabo teme nyanake. o nyana teme be ani kraist be na tarakabo be bara bome o name na ani bobia, mioku ani bo tomonikiri mi bie lasam.  okuma, omine iya awo na, o someone tamuno be pirime, o pikina oruo ikiankoroapu ma nengimasam, aniatibi o bie sime tamuno be kurotein, ini sime mi tomonikiri mi piri apu bie sime teme mi nengime. ini iruo ikiankoroapu ma tomonikiri bea bere mi ini dukoduko yee, se tomonikiri mi piki iini pokipokime, aniatibi ini sime tomonikiri mi pirime. okuma mine, wa sime tamuno be pirime. tamuno be nemi bo goyegoye wa pokipokime sime tamuno be pirika bo goyegoye wa pokipokike. min, aniokuma wa weri ineda kokoma tamuno be na karakarama teme mi na ogboku kiriye mi dukobia oku omie.  tamuno be ani belemae  yela ikiapu, o ye wa jinbojinbo, aniatibi tamuno be   bu ani belema mi bo yee. nweni belema bo goyegoye ani tamuno tokue, piki tamuno be nemi boe. nweni belemaka goyegoye inibo tamuno be nemike, aniatibi tamuno be ori ani belema mie. tamuno be o nyana wa piri belema mi diepakumame, ani ori ngeri toku be se tomonikiri mi firima ye bu, miese w obu boro dumo nyanabia oku. mi belema mi simeokue tamuno be wa no belemame now se yeke, okuma ori o wa belemame.  yela ikiapu, mi tamuno be se wa belema okue nwo bebe, aniokuma, wa jinbojinbo belema gbeinme. tamuno be orisa gboribo soni ma oforie, okuma, wa nemikase jinbojinbo belemame nwo bebe, tamuno be omine na gboribu omie, piki oria belema mi minea bie ani karame.  wa ibiokuma nemime na wa tamuno be na gboribu omie, ori piki mine na gboribu omie, aniatibi ori o teme se wa pirisam. wa ori, piki duko jinapu pirisam, na dabo be oria toku be firimame bo tomonikiri mi be duaboromabo now so. na jizos kraist be ani dabo be tokue nwo be ye dukopakumabo goyegoye, ori bo be o tamuno be na gboribu omie, tamuno be piki ori na gboribu omie. mine na minabu na tamuno be se wa piri belema mi wa ani semi piki ani berenime. tamuno be ani belemae, se belema dumokon bo goyegoye, inibo tamuno be na gboribu omie, tamuno be piki inibo na gboribu omie. minea bie, belema mi ani karagbasime miese berekon ene mi bie wa kuro kubie nyanabia oku wa piki ani nyanabia aniatibi mi tomonikiri mi bie minea dumo na kraist be dumo na gbori yee. kpokpo gbori balafa so belema mi bie oforie karagbasi belema mi ani balafa desinsinme. aniokuma belema mi ma ani karagbasike balafa doki bo goyegoye bie bu, aniatibi balafa mi ani fomubara na nwengime.  wa belema nyaname aniatibi tamuno be tatari wa belemame. nemikase tomonibo oko beme na o tamuno be belemame, okuma taraka nyana inibo minabo pirime nwo bebe, ori iruokonme. aniatibi ori ineda ori orika tamuno be belema eke, nemikase ori orisa bo be o nwo belemaka okuma. min kraist be se wa piri sa oloko mie, tamuno be belema bo goyegoye ye inibo minabo soni inibo nwo belemae.  minea tomonikiri inuma mi be omubaraibi na jizos be ani kraist bee now be ye mi berenibo goyegoye ani tamuno btokue na dabo be belema be goyegoye piki oria toku be so belemame. min wa weri nemi oku mie na wa tamuno awo ma belemame ani tamuno be bipipoki na piki oria olokoma koko nab u. na wa belema nyana tamuno be pirime be ye mi fieabu na wa oria olokoma kokoma. oria olokoma koko mi nwo nyana se tomonikiri mi nengimame. tubo ineda tomonikiri mi nengima be ani bereni na jizos be tamuno tokue nwo be bo bee.  jizos kraist be gboloma onyeche mi  jizos kraist be ani oria mengisara mi na oria fi mi be pulo mi na se bo bo bee. mengi mi ngeringeri o nwose boke, okuma mengi mi na pulo nae. teme be na minabu na onyechie min mi pirime na kokoma yee, aniatibi teme mi ani kokomaye mie. ini there area onyechieapue teme be na, mengi mi na, piki puko mi na ma there area ye mamgba gbori onye mi chieme. tomonibo chieonye soni wa berenime okuma tamuno be chieonye mi bakama kuroteinme ori piki onyechie seni oria toku be pirisam. anierechi, tamuno toku be berenibo goyegoye mi onyechie mi inibo kubie bu omie, okuma tamuno be berenika bo goyegoye inibo o seni iruokonbo miesam, aniatibi tamuno be oria toku be bu chie onye mi inibo ani berenike. min onyechie mie na tamuno be benebene be dumo se ma pirisam se min dumo mi oria toku be bu mi ani weri boyee. toku be nyanabo goyegoye min dumo mi nyaname tamuno toku be nyanaka bo goyegoye inibo dumo nyanake.  simegbamaso dumo  a gose min diri mi gien o seinmariye ani miese o nemi na o simegbamaso dumo nyaname ani omine tamuno be bereni apu ma. tamuno be torukubu bu wa kuro kubie nyaname aniatibi wa ibiokuma nemime na o biari bara mi wa nwose ye bime bebe o naanaame, o piki mie wa piripirime. wa o bara ye bi siki goyegoye o naaname o piki mie wa piki nemime na o bara wa biye o se wa piripirime.  nemikase i orime na iya minabo be mie si mi fi dekibo o piribia yeke bebe, tamuno teke o piri ani dumo se o piribia bo be. min mi ani sime fi dekibo eka si mie apu ma pirime. okuma fi dekibobo si omie, a beke na oko sime si gose o tamuno be teke. mieirime goyegoye sie, okuma fi dekibo eka si omie.  wa nemime na tamuno awo bie simeima toroko muari bo oforie, aniatibi tamuno toku be inibo kokoma anigose si bo be o piki ineda ye se inibo lama eke. si bo be tomonikiri mi mgba o bara omie nwo be soni, wa nemime na mine ma wa sime tamuno be pirime.  wa nemime na tamuno toku be o bosam, se o piki ye kainbo se wa pirisam, anigose kokoma tamuno be wa o nemime. gbori kpo bu ani wa kokoma tamuno be na dumo yee, gboribu oria kraist be na dumome. be ani kokoma tamuno bee, piki min mi ani simegbamaso dumo mie.  iya awo, iruoa tomuno ma bu o busin.      jon jon be oria main karama fiafiamadiri mi diepakumaye jon be oria main karama fiafiamadiri mi senibo be ani gienme se yela eremenibo ma na aria awo ma na seinmame, min mi buokorobarabu fieariye ani amaogono chochi na anibe apu ma nae. min kpulu oku mi ani se duko ini piri na ini jinbojinbo belema piki se inia berijine na ini iruoyedieapu ma na inia dieayema nab u buobi piki busin.    beretibi ma oruru bu simeoku mi  diepakumaye  belema mi be tibida mi  iruodieye gboloma berijine  kuluma okwein    _____________________________    min ani chochi mi bie senibo be se sein yela eremenibo ma na aria awo ma na firimadiri mie, ani a kokoma belemapu ma. iri ngerike, okuma kokomaye mi nemiapu mamgba i belemame, aniatibi kokomaye mi minea bie ai omie, ani piki minea bie simegbasobia. ye tamuno dabo be na piki jizos kraist, dabo be toku be na, dikibugerere na, dikibifoin na, piki deinma na, nwose wa piri. ye kokomaye bu na, belema bu ari minea ye nwo so. kokomaye na belema na  ani opuma i biebelemame dokibo ori na iya awo ma be tonapu dabo be kokoma ye mi be dumo ini nwo konabe nwo be ye mi. anigose a duko i piriabe, yela eremenibo ye wa jinbojinbo belema. min mi, iwo oloko bara bu a gien o piriari yeke okuma saki siki ngisi ani wa mi oloko mi nyana yee. a nwo beari belema mi fieabe na tamuno be olokoma bie bu wa bipipoki bbarabu angabia. saki siki ngisi o na boro sa bara bu, oloko mi beme na omine belema bu anga.  tona nweni telima famapu bo bebe tomonikiri mi bie mgba sarasam, ani jizos kraist be tomonibo bara be bosam nwo be ye mi berenika apu ma, oko sime bo ani nweni telima famaboe piki kraist be na tarakaboe. anierechi, obu obi, miese wa nwengi sa firima faye so o piri eka oku, okuma o beinma ominea gbeinye nwo nyanabia bara.  kraist be die ye mi bu simeka, se ani sabakoro bo goyegoye ma tamuno be nyanaokike, o dieye mi bu sime bo goyegoye inibo dabo be na toku be nyanasam. anierechi, ominea wari bo se min die ye mi se boka bo goyegoye inibo da iya wari bie chu ma deinma sime i piri nwo be kerenibipi mi soni se o piri ma. aniatibi deinma bi o piri bo goyegoye inibo obu so oria si miemieaye ma mie bo sosam.  kuluma okweinma  a duko o piribia ye bakame, okuma diri bu a gien eke aninakaraka, a bime a bara na bo omine na iria se toru se omine na dama okweinma, miese minea biebele mi bieinbia oku. ominea bu yela minabo ma ani tamuno be piki seleokisa bo ma awo ma ini o kerenime.   jon jon be gien there are karama fiafiamadiri mi diepakumaye jon be oria teke karama fiafiamadiri mi senibo be ani gienme se gaios nwose chin gbori chochi tibinibo be seinmame. diri mi gienbo be tokonibipi be pirime aniatibi o barachua jin kraist dukonwengiapu ma pirisa bara gose, pikina berijine okwein kon ini pirime na ini diotrefis now chinbo be bu buobi.  beretibi ma oruru bu simeoku mi  diepakumaye  ini gaios be tokonime  ini berebarasi pele diotrefis be pirime  ini tokonibipi se demetros be pirime  kuluma okwein   _____________________________   chochi mi be senibo be min diri mi se ibu yela gaios be seinmame, ani a kokoma belema bo be. ibu yela ikiabo, a tekeme na ye goyegoye iri na biri, be teme bu i now kuro oku mi i piki oju bu so oko kuro. ari opuma biebeleme, kubie se bugbane gbein bo i now so kokomaye mi pirime nwo be ye a nwo naa siki ani kraist be bie bu minapu ma duko i piri bara bu. i biebelema min mi nengi ye oforie bo naa na iya awo ma kokomaye mi bie omie now be ye mi.  ini gaios be tokonime  ibu yela ikiabo, kubie se bugbane gbein bara i nwose firinwengi se i juo kraist be bereniapu ma pirime ini igoni bo siki soni. ini iya belema mi be bere duko mianga sime chochi mi pirisam. pasisi, barachua ini piri se ini i firinwengi piriari tamuno be bubelebia bara se nwengi kon mamun. aniatibi ini kraist be firi gose nwengiari siki, kraist be berenika apu ma bara bu ini baranchua oki dukuke. min mi gose, mine kraist be dukonwengiari apu ma wa miekamieka bara bu barachua ini piribia, miese kokomaye mi gose ini wengiari firi mi bu wa diekiri nyanabia oku. diotrefis be na demetros be na  a kpuluma diri gien chochi mi seinmame oluma diotrefis inia tibinibo so doki bo be, a duko ye mi obu lake. anigose, a bo siki, o yeari ye mamgba nwose ominea torukubu koromabia o kon iruoma na, piki minea bu o duko balafama yema na. okuma maa ye mamgba obu ye soke kraist be bereni minapu ma bo soni ori ini oki dokike, anisiki bukurona ini oki dokiapu ma soni, ori ini kikime, o pikina chochi mi bie ini depakuma dokime.  ibu yela ikiabo, si ye nwo dama, okuma ibi ye mi nwo da. ibiye mie bo goyegoye sime tamuno be pirime si ye mie bo goyegoye ma inibo tamuno be orike.  tomonibo goyegoye demetros be bu ibi ye dukome, kokomaye mi soni piki obu ibi ye nwo dukome. mine soni onyechie se oria ibiye mie mi pirime, i piki nemime na obu wa duko ye mi kokomayee.  kuluma kerenibipi  a tona ye nwo duko o piribia, okuma a bike a diri bie gien. a tonme na boloka siki bu ari omine na iriabia, anisiki ani wa toru se iria se okweinbia yee.  dein omine na sime. mianga sime ikiapu ma kerenibipi se o seinmame. minea ikiapu ma bie o bobo kereni wa piri.   jud jud be barabo fiafiamadiri mi diepakumaye  jud be barabo fiafiamadiri mi ori ani gien se berijineye mieme iruoyedieapu ma gose, ani bereniapu seni iniabu chin apu ma. min kpulu fiafiamadiri mi bie bu, ani main karama pita mi bie sime ye ma na kikina ye mi, diri mi gienbo be oria diri mi kienapu ma kubiekuromame na ini owuso bereni mi piri torokomun ani tamuno be se oria tomoni ma piri gbasosa ye mi gose gbori siki bu.  beretibi ma oruru bu simeoku mi  diepakumaye  iruo yedieapu ma dumo na, dieye na, piki fabieso mi na  bereni mi olochiemabia tetema  belema piri   _____________________________   min fiafiamadiri mi, jud, ani jizos kraist firinwengibo piki jems numireowu be bara ani bome ori ani seni tamuno dabo be belema, piki chin okisa apu ma ani jizos kraist be jusa apu ma seinmame  ye dikitibifoin na, deinma na piki belema na bakama sime o piri.  iruo yedieapu ma  ibu yela ikiapu, a bime mine mgba diaokisa duaboroma mi gose diri gien o seinma a koromame na ani opuma bupalimaye some, diri gien se o bo owuso tamuno be gbori siki bu seni oria tomoni ma piri gbamasosa bereni mi piri. aniatibi wa nemika bara bu tona tamuno nemikapu furu bara se minea bie so bosam. bolo siki ngisi bere barasi elekima ini nwose inia bu chuasa apu ma anierechi, tamuno be se papa wa piri dikibugerere oku mi ini nwo piki se sefi dumo konabe, se ori kenge minea yediebo piki wa nyanabo jizos kraist be sikime.  aniatibi maa yema o nemi borosam nwo be soni, a bime a se o biekoroma nyanabo be weri gbori siki ijipt ama mi bie izrelapu ma duaboroma oku mi na, o piki obuko o berenikapu ma jems jems be barabo firifirimadiri m diepakumaye jems be barabo firifirimadiri mi kirikiri dieaye ani nwo kobirimame, o gien tamunoa tomoni wasama bebe tomonikiri mi, kelema apu ma firimame  diri mi gienbo be o gbokolumaye se otoma okweinme se gienye mi simeoku be nemi mi nwose yediebia erechi piki miese kraistdukonwengibo ari se bukeke piki ibi dumokonbia oku  kraistduko nwengibo se ye oki barabu tona okweintibi bu o ye dukome ani ngokon na igwein na, telima na, ibi dumokon na, sikoroma nyana jinbo piri na, bereni na, firi na, bipibiebele mi be firi mi na, nemi na, butokoni mi firi na, piki teke na  firifirimadiri mi firi na, bereni na, nwengi gboloma mi yela oku nwo dukokuromame, kraistdukonwengi teke oru mi be miemieye mi biebu   beretibi ma oruru bu simeoku mi diepakumaye   bereni na nemi na   igwein nap ere na   dadiki na telima na   kiensikima gboloma berejine okwein   bereni na firi na   kraist dukonwengibo be na o bele mi na   karist dukonwengibo be na tomoniki mi na    kirikiri dieaye    min firifirimadiri mi jems, tamuno be na piki nyanabo jizos kraist be na firinwengibo ba bara ani bome kerenibipi sime wasama bebe tomonikiri mi kelema oyima furo finji mamgba piri  bereni na nemi na  iya minapu, ibifubara nyanapu bara o nwose ominea bu ma kienma, dadiki toru kirikiri bo o la siki  aniatibi o nemime na yeinema bu mi o boro ominea bereni mi be dadiki mi nengimabia yee  okuma omine ori na ominea yeinema mi, anga na bu mgba, ani o se mun lame, ngisi bikika bara obu ofori eke bara  okuma ominea bie nemi nyanakabo omie bebe, ye o tamuno be teke, ani se o piribia bo be aniatibi piripirime  okuma o tekeari siki o bereni nyana, se ngisi ominea mama kubie nyana ma  mama kubie nyana bo be, toru ogbo foru sumama boroari ambura simeoku mi o simeokue  ye okosime mama kubie nyana gbori kiri chieka bo be  igwein na ala na  ye igwein minabo be biebele tamuno be o dekichiema siki, ye alakon minabo be biebele tamuno be ori iderima siki  aniatibi alakn bo be piribie nywengwe boroso oku, mi o se borosobia okue  irua mi ania yedokima ofiri na bia se chin mi nwo dokimasinme ania ngwengwe ma sokoro korome, se ania ibi mi fame  ani ngokon bo be soni piki fabia okue ori oria firi nwengiari ogbo   dadiki na telima na  biebele sime ori bo be pirime dadiki siki bu kubie se bugbane gbein dumokon bo be, aniatibi o nemikase dadiki mi borome bebe, tamuno be bereni o belema apu ma piri dumo mi o bara labia  oko sime dadiki nemikase tomonibo lame bebe, ye inibo be ma, min dadiki mi tamuno be bara bome  aniatibi tamuno be ini ineda siye se o dadiki eke, ori na minabu na piki dadiki se gboribo so piri pirike  okuma tomonibo be bubele se o biari siye, mi, ani dien so o jine mun dadiki bie chu yee  aniatibi o bi siye mi simekon se si yi pakumabome, se is mi senibo baka siki ani fi okibome   ibu yela minapu, o bereni ma ini obori se o chin ibi diepiriye na piki karasa diepiriye goyegoye sobie tamuno be bara ani koro bome  ori ani so toru sime enekubu ma temebo bee, o dimadimake, anikanika obu piki se kanakana bo eke  o bi bara bu o miese wa dumome kokoma okwein mi bu, miese teme aye ma bie wa tatari chinmgbolu now sobia erechi   naa na mie na  o min mi se biekoroma, ibu yela minapu tomonibo goyegoye poki bu obiri, okuma be okwein ma piki be igani ma  tomonibo igani tamuno be miebia karakaraye mi nwo nyanaboboke  anierechi iloli dumo na piki sitibi miemieaye mamgba na bu o busin  obu iderima tamuno be piri se o se ominea kubie bu dipi okwein mi nwo oki, ineda o duaboromabia ye mi   omine obori be obu chin ma papa oria okwein mi poki bu aninakaraka, omine ani se miemieye bu chu  okwein mi poki se ani se miemieye bu chukka bo goyegoye, temedikiye bie mina simeoku diki se oribo simeoku mi inibo simeokue  ori ibioku se kweinma obu diki se some se kirikiri o sime bara mi nwose biebaramame  okuma tomoniboo miese inibo mina bu nyanari karagbasi sa oloko mi kweinma nwo diki piki toru se ania bu weri bo be, ani papa poki se ani se biekoromaka bo beke, okuma ani se miemieye bu chub o biee tamuno be o belemabia oria miemieaye ma bu   koroma na inibo tamuno nemime nwo be bo omie se ori ineda o bele oloke bebe oria tamuno nemi mi papa yee, o piki obori se obu chinabe  fiafia piki karakara tamuno nemi, tamuno dabo be nwose chin ye ani min mie, dapu no nyengiapu na koroma fisa awo ma na piki deapu fisa eremeni ma na nwo dikidiki inia torusiori kiri bu, se inibo bu olo miese tomonikiri mi inibo pikirima mun si dumo bie chu eke oku  gborijuso be berijine iya minapu, wa nyanabo jizos kraist be bereni apu bara bu, o tomonia torudiki bara se nweni na anga ma  gbori ala konbo nemikase goli baratumgbali chuaye chua se ibia buchuaye nwo chua se ominea kobiria bie so bo, se gbori igweinbo piki apurumba ma biri se so bo okuma i nemikase osi se ibioku yebiri bo be piri tein, se nwose o be, min ibi tein ikasie mi ogono sime, okuma nwose igwein bo be be, anio chie, anikanika mio kponji sime i buo chuku, aniokuma ominea ogboku o dapu miekirima dumokonabe nwo be berebarasi o nwo nyanasam piki is kubie bu berekonari apu o nwo sosam  o poki ibu yela minapu tamuno be min tomonikiri mi be igwein apu ma sele se ini bereni mi be alakon apu nwo some, piki mieme ini amanyanakiri mi nwo diaokime, o bereni o belema apu ma piri ye mi  okuma igwein apu ma omine ini osike tapu o punuma se o fono berekon apu ma toroko mun alakon apu mae ini min ini se o piri ibi ere mi nwo dukosima apu mae   o karakaraye mi mieari apu nwo sobia o nemikase amanyanakiri mi bie sime ye mi, ibu belema bara nwose i juo tomonibo beleme  okuma i nemikase dikitoru bu ini sime bara nwo dikima ini na angame bebe, i si mieme nwo be berebarasi i nwo nyanasam, oloko mi berebarasi se i piribia, oloko kanbo bara bu  oloko mi ton ye ma be gboriye nwo kan bo goyegoye, inibo arimgba nwo kansam  aniatibi be na, sefi ma, nwo be gbori nweni bame bebe i oloko kanbo nwo some  wa fima oloko mi berekon piribia apu bara o nwose okwein kon piki ye mie  aniatibi tamuno be o berekonari siki, o dikitibifoin nyana dikitibifoin nyanaka bo nwo piri eke, aniatibi dikitibifoin omubaraibi nyananyaname berekon bu   bereni na miemieye na  iya minapu, ani che ibiye mie be, nemikase tomonibo nwo be na o bereni nyamame se firi bu ani diepakumaka okuma oria bereni mi ani ineda o duabe nwo be na owuapu anikanika eremeni minapu omie, buchuaye na fiye na bupalima apu  che ibiye ania bie omin, tamuno be o belema ye ominea bu garagara, o piki fi bulo dubama nwose ini be, dumo bu inia bupalimaye ma nwose ini pirika bu ani, bereni mi sime okue ani ngeri sime se firi ani na oforie bebe, ani okuma, ani fisam   okuma nwenibo nwo bebia, gboribo bereni nyaname, isi bo piki firi nyaname  a se ani pekerebia ye min anie, tomonibo ineda firi bu ofori bereni nwo nyanabia oku se i die  iri ari iya firi bu weri iya bereni se i diebia  i bereni na gbori tamuno be kenge omie ibime si temema so ari ani mi nwo berenime piki bugeregere na balafa na bu omie  iri obori bo i biau ini ani se i die na firi bu ofori bereni ye bu oforie nde minea biejudabo ebraham be bo tamuno be bu ibibo so oku ani o nwengi firi bue, ori oria toku aizik be se agbamieedeni ogono agbamie siki bu  i orika oria bereni mi na oria firi mi na gboloma firinwengime oria firi mi oria bereni mi miese ani karaye nwo some  fiafiadiri mi piki bo kokomaye nwo some, ani nwo beme na, ebraham be tamuno be berenime, piki o nyana bereni mi gose, tamuno be karakaraye miebo bara nwose ori okime  anierechi tamuno ikiabo ini nwose ebraham be chinme  aniokuma omine orisam na, tomonibo nwengi firi bu mi inibo boro bo tamuno be bu bo ibibo nwo so yee, inibo bereni mi bu kengeke   ani, ani piki rehab amanwengi eremenibo ma bu simeoku mie  aria firi bu a boro tamuno be na berefamasabo nwo some, ani amaonye izrel apu ma daoki se barachua ini piri se ini jin ateli bu boro se so ye mi gose   ani, ani simeokue, teme mi bie ofori oju mi nwo fi oku mi ani firi ofori bereni mi so fi oku mie   bipi bei bele mi iya minapu, omine mgba yedieapu so eke  o nemime na mine yedieapu ma berekon mi kurotein jinapu ye nwo nengibia  mine wa siki siki bu mie irima nyananyaname  okuma tomonibo nemikase okwein bu mieirima nyanake bebe, inibo karagbasime, piki ineda bereton inibo bu piribia  wa diki se asun be bipi olome miese wa bi bara o nwo miebia oku, ani bu wa piki inea o mie se wa bi anga mi o nwo mume  anikanika owoinaru mi duba labara mi nwose biekoroma, kuro foru piki ani fono nwengiari bara mi na, kala join ineda ania dukunofeme, se ani dukunofebo be benyobenyo ani piki nwo mume  ani bipibiebele mi soni simeokue ani boka labara mi bu, ani ineda opu aye se bu bomabia   owoi asun na o datekerema ye na jems   koriari finibipi kalaye ineda opu piri dokimabia oku nwose biekoroma bipibiebele mi fini simeoku simeme, ani ani mieirima bu bein tomonikirie  minea oju bie ani kiri nyaname, se piki miena bebe oju mi mgba bu boro si miemieye mi wasamabe  ani wa se okoronaokorona korifini mi bie chuma  tomonibo be ori ineda temeaye mamgba nwo dikidiki se ari bari owoi eke, se piki oko se owoia mama mamgba na feni ma na, ikiriari ye ma na, inji ma na nwo dikidiki se ari deinmasam  okuma ineda bipibiebele mi miese ani deinmasa bo ma oforie  ani siyee piki ani olo bobo oku oforie, nweni baba ari ania bu beinme  wa ani se miebaka se wa nyanabo piki dabo be beme, piki ani se nime se minea juoa tomoni ma woriabe, tamuno be obu kikema teme apu ma  miebaka be okwein na nimeworiaye ma na gbori bipi  mi bie ari pakabome  iya minapu ani oko paka gbeinke bu mengi na ala mengi na gbori nyo bu ideri pakabo eke  iya minapu fig chin ineda fig mgbolu chua eke ani ala mengi ineda piki bu mengi pakumabo eka okue  ogono ju bo nemi mi ominea ogboku yenemi se piki yekainbo bo omi ye oria dumo na piki miemieye na, kokoma nemi mi bu bo buiderima elekima nwo so  okuma i kubiemgbolu bu i yediki pukosoli, aku kubie na, ngerifi dokima bebe, bari budekichiema se iruo aye duko kokomaye mi na tuburu ma  min nemi bara mi sobie korobo yeke sime tomonikiri mi piri yee, temeanga be yeke okuma siteme be bu bo yee  yediki pukosoli na, ngerifidoki na sime nyo, ye galagala na, simiemieye toru kirikiri na simebia, okuma sobie weri bo nemi mi ani yoriyorime, tatari ye, ani deinme, ani bunemime, se piki ikadokime, ani piki dikitibifoin na beinme, piki ibi miemieye be sokuaye now nyaname siye bie busin bu, ofopekelepepe kubie chuaka bara bu  ibi miemieye ani deinma mie apu ma deinma bu dipi mgbolu ma bu pakabo sokuaye mae  tomonikiri mi na ikia so mi ominea ogboku sime owu ma na kamu ma na nde naga ari bo ominea pukosolimari aye ma bu ari borokoka, ani ominea oju bie siki mamgba owusoari aye ma o yebime okuma o bara lake, anierechi o bukarakaramene nweni ba omine anikanika bara nwose yebime, okuma o bara lake, anierechi o kamuso piki owusome  o biariye o bara lake aniatibi o tamuno be bara ani bike  o ye bi se ani o bara ake bebe, ani o se ari bi koroma ma bugbeinke, se ngeri o butimabia bea ye kenge mi o bi yee  kubie se bugbane gbeinka apu o nemika na tomoniki mi be ikiabo ani tamuno be na taraka boe tomonikiri mi na ikia biari bo goyegoye inibo mina bu se tamuno be na tarakabo miesam  o koroma ma na fiafiadiri mi duko ye mi kokomayeke, tamuno be seni minea bie chua teme mi balafama bara nwo se biari aye nyana warabe  okuma tamuno be piri dikibugerre mi piki kutoeinme  fiafiadiri mi duko bara bun a, tamuno be opuayemiebo be na tuburume, okuma dikibugerere nyana se buiderima bo be piri   aniokuma o buiderime tamuno be  oru be na tuburu, anisiki ori o diki mangibia  tamuno be kpekima ori soni piki i kpekimabia  omine ominea bara ma sikiri, omine si apu ma ominea kubiemgbolu ma o nwo mie fiafiama, omine ofopekelepepe apu o kururu, oloku owu omine ominea deri mi piki ani seni owu mie, omine ominea biebele mi piki se ani seni torufuruma ye mie o nyanabo be toroko o buiderima, o piki o dekichiemabia   berekon kristen minabo piri mi be berijine  minapu o jinbojinbo dukosime ma  mina juo kraistdukonwengi minabo dukosima anikanika berekon inibo piribo goyegoye, inibo oloko mi nwo dukosime piki berekon ani pirime  i nemikase berekon oloko mi pirime bebe, iri bari oloko mi dukoye mie boke, okuma berekon ani piri beo  tamuno be kenge mi oloko chua piki berekon bo bee  ori kenge mi ineda dua piki babia yee  i koroma bara iri tubo, se berekon i juo tomonibo piri be  buboma gboloma berijine  mioku omine i poki, i nwo beme na, mimgba anikanika ba wa so nwo pembe gbori opuama munbia, se gbori kuro nwose anianga sime tubo kon piki bakama igbiki miebia  ngisi i nemike, iya dumo mi ba simebia oku kpochukaka obuto simeoku ani i simeokue, boka siki nwose sime se wasama fabia ye mi  o duko gbeinye ani min mie, nyanabo be nemikase berenime bebe, wa dumo se min mi anikanika ani mi nwo miebia  okuma mioku o budekichiemabe, piki bubomabe mi buboma bara mi kurake   aniokuma, nwo inibo mie gbein ibiye mi nemi se ani mieka bo be o si mieme   sime alakonapu ma piri berijine se mioku alakon apu ma, omine i poki omine oloku se owu, bo ominea ogono gbanae boari bufuka ma gose ominea ngo ma ari burusosam, ominea biriaye ma akakaraba ari peisosam  ajari ominea goli ma na seleba ma na gbeinsam, se maa ajari ma piki omine na tuburu onye nwo chiebia, se fini ye dokima oku se ominea ojumini ma dokimabia  maa kuluma ene ma bie, omine ngo kobirima koromasam  ngisi ma o gbeinye seni ominea ozu ma bie firinwengi o piri apu ma pirike  ini suari bere ma o nwo poki o dipi aye ma soku apu ma kon owu ma, tamuno be beri ma lasam ani kuromamgba nyana omutibida bo be  ominea dumo ma tomonikiri be lokoloko na butima na biebele na aria bie bienme  omine obu borima ani ini o babia na werimsam  o berekon siye mieka bo be bara sima se piki o basam, o piki omine be kuroye mieke  yeinema na teke na  aniokuma o yeinema iya minapu, okimun nyanabo be bobia siki la  yedipibo be yeinema oku diki, o korumun oria ozu mi yela chinmgbolu nwo pakumbobia siki lame  ori inyoba koru werii mun iruakpoin na fongu siki ene ma soni nwo lame  omine soni oko se yeinema, piki kurokubie nyana aniatibi nyanabo be bobia ene ma kpekisam   o jinbojinbo se ikpein ma iya minapu, miese tamuno be berekon o piri eka bara  diki berekon bo be bokobo o chie warabe, bupakumabia erechi  iya minapu, nyanabo be ere se ikwein kon ikiankoroapu ma o nwose biekoroma  torusiori bie ikirima na yeinema na bu dikidabia apu bara o nwose ini oki  biebeke, nyana apu wa nwose ini chinme, aniatibi ini inema nyamame  job be nyeinema mi soni o naasam, o piki nynabo be ani be kuluma mie o piri ye nwo nemime  aniatibi nyanabo be dikibugerere na dikitibifoin na obu beinme   ye mamgba nengi ye, iya minapu, o yekarifi ma o ye bereni ari siki  so mi soni, anikanika tomonikiri mi soni anikanika boro jinye soni se yekarifima  ye iya iin mi ini bu sime, enen mi piki enen bu sime  aniokuma tamuno be oria berekon bari sime i piri eke   ominea bie bufuka bie sime bo om ye inibo teke, biebeleari boo mi ye inibo tokoni nime nwo chu  obiari bo omi ye inibo chochi mi be seniapu ma nwo chin, se init eke o piri se nyanabo be ere bu pulo se ori ombi  bereni bu weri kon teke mi obi bo be gwobia, nyanabo be miese tomonibo be bu piki ibibia, se ini o mie sa si ma bubarasin o piribia  anierechi, omine ominea si ma duko pakuma jinbojinbo piri, piki teke jinbojinbo piri miese o minea bu deinbia bara, karakarabo be teke mi ani kuro firinwengi nwengime  ilaija be minea juo tomoniboe, o kuroma tekeme na ene koro ma there area kura na pekere na bu ene piki koro kiri lake  o piki jin gbori siki bu tekeme, se so mi ania bie sime ene mi koromame, se kiri mi piki ania bie sime fiaye ma nwo pakumabome   iya minapu ominea bie gboribo nemikase kokomaye mi bu ateli irifaabe, se jinbo inibo vinpiki bome bebe, o min   mi nwose biekoroma na sibo miese inibo mierima bu vinpiki bo goyegoye, ori bo be o sibo be teme mi nwo duaborombia fibu, piki tona si bubarasin piri nwo oki bobia                pita  pita be barabo tatari firifirimadiri mi  diepakumaye  pita be barabo tatara firifirimadiri mi o se kraist dukonwengiapu ma seinmame, mianga o nwose ini chinme, tamuno be seleokisa apu, ani wasama bebe esia maino mi be ogonoju daoru kelema apu ma  firifirimadiri mi gose dada gein ye ani se ani kien apu ma kubiekuromabia erechie, ani fomubara na torusiori na bie sime apu ma inia bereni mi gose  diri mi gienbo be min mi mieme jizos kraist be gboloma ibi bere mi se oria diri mi kien apu ma biekoroma bu, oria fi mi na, fibusise mi na, piki o bobia nwo be yebereni bipi mi torusedikibia yeso piri apu ma  min enekubu mi biebu inia torusiori mi ini nwo daoki se inema, biekpoma na inia bereni mi be karakara mi be dadikie piki na ini gbein ye nyanabia jizos kraist be diebelemabia ene mi bu  oria bufuka siki be kubiekuroma okwein mi bu, diri mi gienbo be piki ani kien apu ma beme na ini sime kraist be piri apu dumo nwo kon   beretibi ma oruru bu simeoku mi diepakumaye   tamuno be oria duaboroma mi be biekoroma ye mi   buse tonbu weri gboloma tetema    torusiori sikibu sime kraist dukonwengibo be piri firima     kraist dukonwengi mi be buderima na firinwengi na   kuluma okwein   _____________________________  pita jizos kraist okufirinwengibo be gien se tamuno be bebe pontios na, galesia na, kapadosia na, esia na, piki bitinia se ma bie innyaso apu mae  tamuno dabo bebi bara bu, ori o teme be bu boro o seleoku se ton bu sime apu nwo mieme, miese o jizos kraist be bipipoki se oria pulo mi piki o miefiafiamabia erechi ye dikibugerere na deinma na bein bara bu omine na sime  dumo torusedikiye o ye wa miebaka seni wa nyanabo jizos kraist tamuno piki dabo be be oria opu dikibugerere mi gose ori iwo dumo se wa pirime, ani fibu jizos kraist be sisema mi bu  min dumo mi torusedikiye nwose minea bie chuma  anierechi wa toru se tamuno be se oria tomoni ma werima opu belema ma nyana mi dikiabe  ori ari seni sobie o werimame, ani ari ngisi buru eke anikanika si eka anikanika sikiri fa eka nyo mie  ari sime omine ini bereni mi bu boro se tamuno be kuro bu koko koroma duaboroma mi werima apu ma pirime, ani kuluma siki mi bie mie belemabia erechi ini karakara koroma sa ye ma  o min gose biebele, mioku o kala siki se ngiri gbeinme nwo  be soni ani omine oriari tona dadiki torusiori ma gose  anigose oko pakaye ani seni ominea bereni mi be karakara nwo nemibia erechie  goli ini ineda simabia ye mi soni, ini ani se fini bie elekima dikime anierechi oinea bereni yelatein goli nengi ye mi soni ini gbarimaka bara bu ani elekima dikibia, miese ani chiesimebia oku  anisiki ini belema jizos kraist be diepakumbia ene mi bu o tokoni na, boma na piki osi na nyanabia  omine o belemame, ma omine ori orike nwo be soni  anierechi bipi ineda dukobia oku ofori opu boma nyana biebele o nwo kono  aniatibi o gose bereni nyana ye mi ominea bara labe, ani ominea temema be duaboroma mie   min duaboroma mi gose ikiankor apu ma torukweinma anibe ye nwo doki se piki gbela nemime piki min tamuno be seni o pribia diepiriye mi be ikian nwo korome  ini bukuroma siki mi bo labia siki mi na ani weri bobia bara na nwo dokime  min siki mi, ani inia bie sime kraist teme be duko siki mie  teme be kraist be oribia torusiori ma be ikian nwo koro siki mi, piki ari na bobia boma mi na  tamuno be belema se maa ikiankoroapu ma dieme na ini nwengiari firi ma inia bu ibi goseke, okuma ominea bu ibi gosee, ani sobie bo fiafia teme be kuro bu boro ibi bere mi dukopakuma okunwengiapu ma bipi bu o boro naa sa ye ma  maa ye ma enjelapu ma soni ari kainbo dokime   fiafia dumokonbia oku be chinbipi  anierechi, omine ominea koroma ma karakara firi mi piri  obu garagarama, se okoronaokorona toru se belema mi diki ini seni o piribia ye mi, ini jizos kraist be bipipoki, se o bari bereni na ominea dumo piki siaye nwo bi, ma o yenemika siki bara mi  aninakaraka, o miebia ye mangba bu o fiafia, o chin tamuno be fiafia oku mi  gien diri mi now beme, o fiafia bu sime, aniatibi iri a fiafiame   dabo o nwose o chinme, o tamuno be tekeari siki ani gbori bara nwose bu anierechi, o mamgima se o piri bu weri tomonikiri ominea dumo ma bu kon din ma nwo kono  aniatibi o nemime se ominea olomua dapu ma bara o daokisa yebusoka papa dumo mi bie o pekere pakumbo gose gbein sa mi la oku  ani papa simabia goli na seleba nake kraist be yela pulo mi bu o boro obu nyaname, ani tokoroye anikanika gwagwa ye bu ofori anana toku simeoku sime bo be  tomonikiri m ma temeka siki ngisi tamuno be o seleme, se o tibi gose maa kuluma ene ma bie belema o diepakumame  obu bu o boro se tamuno be berenime fibu o sisema se boma seni o piri bo be ani miese ominea bereni mi na torusediki mi na tamuno be bu ari obolome   mioku o kokomaye mi dukoye nwo miesa ye gose omine ominea bu ma nwo miefiafiamasam se kokoma ominea juo bereni apu ma nwo belemabe, o karakara bara nwose o kubie la bara se jinbojinbo belema  aniatibi dumo piki simegbaso tamuno okwein mi bu ini boro piki kpoto oyisam ani fifika gbori dabo awo bara bu, fibia boke  fiafiadiri mi duko bara bu, tomoni mamgba osin simeoku, ani ini simeokue,  inia boma mamgba piki ngwengwe simeoku simeme  oson mi samina, se ngwengwe ma piki sokoro sarame   okuma nyanabo be okwein mi ani simegbasome  min okwein mi ani ini duko o piri ibi bere mie   dumo dupari mi na piki fiafia se mi na ani gose siaye mamgba bu omine obu sin, o bari iruo anikanika opekelepepe dumo anikanika diki pukosoli anikanika jinbo wolo okwein kon ma  omine iwoma yi awo simeoku sime, siki mamgba temeanga be ndomengi ominea puko tari, miese ani mi bu o boro seni piki duaboroma nyanabia oku  fiafiadiri mi dukobara bu, nyanabo be ibi miemieye mi o barana orisam   nyanabo be damabo, dumo dupari be, ani tomoni ma siki yelake nwo be bo be, okuma tamuno be o seleokime ye labo bara bu  dumo dupari bara o nwose bo, se ye ini o seni temeanga be oputekewari mi nama, ani tonbu sime agbamieapu bara bu, o sime jizos kraist be bu boro temeanga be ye na piki oki gbein agba na miebia nyo mi  aniatibi fiafiadiri mi now beme, a yela dupari seleokime, ari mi seni zaiyon bie ikolida dupari bara bu koromabe o berenibo goyegoye inibo bietonye inibo gbari eke   min dupari mi opuma yela yee, omine bereniapu ma bu okuma ini berenika pu ma warinama apu ma siki na yebuofiriyee nwobe dupari mi vinpiki opu yelatein dupar sosam   se fiafiadiri mi jin anga bu nwo beme, min mi ani miese tomoni buo tombulobia dupari mie, ini miese ini bikibia iku mie  inia buo tombulome, aniatibi ii okwein mi berenike ani tamuno be bi okue na ani oko paka ini piri   okuma omine ani seleokisa apu mae, amanyanabo be agbamieapu ma, tonbu sime se mi, tamuno be oria tomoni o seleoki seni oria bugbiripuma miemieaye ma dukopakumbia apu ma, kanakana bie o chin pakumabo se oria bugbiripuma enekubu bie chu bo be  gbori siki bu omine tamunoa tomonike, okuma mioku omine oria tomonie gbori siki, tamuno be o dikitibifoin nyana o pirike, okuma, mioku omine oria dikitibifoin mi okisam   tamuno omoniapu  iya ikiapu, a kuroma duko o piriabe, mi tomonikiri mi bie igoniapu na piki tibi se nweni piri apu na bara bu omine obu se ojumini mi pukotariari ye ma piri ma, siki mamgba teme mi na omugbainari ye ma  miese oru bere nemi apu ogboku ominea yemiebara siki mangba ibibia oku, miese ini si ye mie apu bara seni o dukosimabia siki ini ominea ibi miemieaye ma ori, se tamuno be tokonibia oku o bobia ene mi bie   nyanabo be gose omine obu ma iderima kuro nyanabo goyegoye nwo piri ani boro sedabo beo, bereton tibinibo bara bu  piki govinapu ma soni, o seni firima bufuka se siye mie apu piri piki ibiaye mie apu tokonie nwo be apu ma  aniatibi tamuno be biari ye ani miese o yenemikda apu ma inia obori okwein ma bu, inia bipi gbein, ominea ibi mie mi bu  omine ngeri mina bu nyana apu bara nwose dumokon, ominea ngeri bu nyana mi o nwose gbeinma si ye mie ma, okuma o tamuno be omoniapu bara nwose dumokon  tomoni goyegoye nwo osi, omine o juo bereniapu ma belema, tamuno be dikibalafa, piki osi se sedabo be piri   kraist be torusiori mi be elekima  omine firinwengiapu ma o buiderima piki na beinma osi se ominea tibini ma piribia  min mi o seni ibiyemiebara nyana apu na piki jin apu se yechin apu na kenge nwo piri eke, okuma si dumo nyana apu ma sonie  min mi gose tamuno be ori o belemabia, nemikase omine inema nyana ola gbeinka torusiori mi nwo piri okuma, ani omine o bereni ye mi nwo nemi ye erechi  ania bie che soye omi nemikase omine inema nyana se o mieirima ye be fomubara nwo nyana okuma se tamuno be piki o belemaia o nenikase karakaraye mie bu bo o piri torusiori mi nwo inema okuma  min mi gose ani tamuno be o chin yee, aniatibi, kraist be na minabu na o torusiori piki na elekima nwose koroma o pirime, miese omine o buo dikidabia bara  o gbori si so mieke piki o bipiapekere ma bu iruo jene nweni ma now naake  ini o wolo siki, o wolo pekerebipi se ini pirike o torusiori siki ori ini eremake, okuma, tamuno be ani karakara berekonbo be bu mi o kubie se gbana yee  kraist be na minabu na oria oju mi o nwose minea si ma pura mgbesechin mi tanjime, miese wa fi si piri se dumo karakaraye mi piribia bara  o laye ma bu o boro gwosam  irisa anana simeoku ani o simeokue, okuma mioku, ini o da se ananakorubo be pirisam, ori ani piki ominea teme ma kokobo bee   taapu na deapu na ani gbori bara bu omine owuapu sime eremeni ma o buiderima ominea deapu ma piri, miese inia bu tamuno  okwein mi berenika apu ma, ominea dumo miese ini vinpikibo bereni apu sobia oku, okweinkonka bara bu  aniatibi ominea ibi piki osi nyana dumo mi ini now oribia  se jinapu pukosolimabia be ye biri bara o nwo biri ma, ani o bara werima ominea tibi inime telima oku na, anikanika o biri goli ma na, anikanika o chua buchuaye ma na bu  okuma ye ominea ibi mi bi buieju sime ye nwo so, ani buiderima piki yawu teme bu simegbaso ibi mi, ani tamuno be torukubu iku tein ye mie  anigose borosa siki karakara se osi nyana eremeni ma inia kubie se tamuno be bu gbaha apu ma ini inia bu ma mie ibima ibimame buiderima inia deapu ma piri bu  ani sera ma simeokue, ebraham be bipi a nwo pokime, se i nyanabo a nwose o chinme  omine ibiye mie seni balafa nyana gboriye so pirike bebe, omine aria eremeniawo nwo sosam   ani gbori bara bu ominea deapu ma so min mi kainbo na ominea ere ma ani inyo bu ofori apue nwo be bara o nwose osi bara bu ini na angabia, aniatibi ini soni ini omine na gboloma tamuno be dumo mi diepiriye nwo okibia  o min mi mie, miese gboriye soni kikichua ominea teke ma nwo piri eka bara   karakaraye mie gose torusiori  anibe kuluma, omine mgba o gbori yemiemiebara na gbori koroma na nwo nyana minapu bara bu o jinbojinbo belema, se o piki ibiye miemie bara na buiderima na nwo nyana jinbojinbo piri  si ye o nwos si ye gbein ma, piki wori nime se wori nime piri ma, aninakaraka, belema o nwose ani gbein, aniatibi, belema mi ai tamuno be bereni o piriye mie, ori o chin siki bu  fiafiadiri mi duko bu, biebele dumo na piki toruse ibi siki ori doki bo  goyegoye, inibo bari si okweinkoneke, piki bari iruo koneke  o siye bu vinpiki se ibiye mie bia o kubie la baramgba o nwose deinma dokibia  aniatibi nyanabo be karakara ma o nwo diki diki se piki inia teke ma naanaame okuma ori obu pii siye mieapu ma gbingbinme   tobu ye se o lama be o nemikase kubie chiechiechie bara se ibiye mie doki okuma okuma nemikase karakara ye mi gose o torusiorime be okuma, o biebelelabia oku, diki o gboribo soni dikibalafa ma, o piki bereni ma ini o kubie lokoma  okuma omine osi nyana kraist be piri ominea kubie ma bu, se mangima nyana o piri nyanabo bee nwo be bara bu  siki mamgba o bukarakarama inibo pekere, o toruse dikiye mi be sime bara pufinji nwose o bebo goyegoye  okuma, buiderima bara bu na osi bu na o min mi mie  ominea koroma ma o nwo mie fiafiama, miese ini o woloari siki, omine kraist be obudukoapu erechi ominea ibi dumo mi dkosima apu na, ini konsa okwein ma be bugerere ini nwo nyanabia bara  aniatibi tamuno be boro berenime bebe, ibi ye mie gose torusiori mi ibitein si ye gose torusiori mi nengime  aniatibi kraist be gbori siki fi si prime, nweni mamgba tibi gose o fime, miese ori o boroma mun tamuno be piribia erechi ojumini bu ini o baame, okuma temeanga bu ini miese o dumome  ori be temeanga be dumo mi bu o mun tamuno okweinkon se okoli bie sime teme ma pirime  mina apu ma ani tamuno be bipipokika apu ma bea teme mae, ani noa be obokuaru mi ikasiari siki bu, ori inema nyana koru siki i  aru bie sime boka apu ma inimgba nine apue mengi bu ini boro duaboroma nyaname  ani mi ani bara se memgisara mi tokimari be elekima mi, ani mioku, o duaboroma ye mie, oju bu iloli sikirisin mike, okuma, ibi kubie se yebereni tamuno be piri bue, jizos kraist be fibusise ye mi bu, mi ani boro o duaboroma yee  ori ani iwo sobie mun se tamuno be amabara anga sime, bereton enjelapu ma na piki sobie beretonapu ma na piki kuro mamgba piriari bo bee  dimasa dumo ma kraist be nwo ojumini bu torusioorisa siki, omine soni, o nyana gbori koroma mi nwose obu keke aniatibi ojumini bu torusiorisa bo goyegoye inibo bari is na miegboloma nyanake  anierechi, mioku oki toroko mun, ye tamuno be bereton tomonikiri bie ominea dumo ma bie kon din ma piri se obari ojumini mi biari ye ma duko nwengi ma  borosa siki o bakama sike fama oru bere nemi apu ma miemie aye ma nwo miesam  ominea dumo mamgba o se fiafiakaye na, sefi na, irubutorubama na, butima na, irubu ogbo ton na piki galagalasa oru teke miemieye bu chume  mioku ini oruberenimi apu ma ani inia bugbiripumasam o nwo bari ini na gboloma mun ani buabalaka piki oforifori dumo mi konka siki  anierechi ini dukosimabia  okuma ini barana inia bu se opoliton tamuno be piribia ani bukarakarama berekon dumoapu na fiapu na piribia bo be  anierechi, min ini ibi bere mi nwo duko se fiapu ma soni piriyee ani inia ojumini be dumo bu ini berekon piri borosa apu ma, ini weri berekon se bobo piri sa bara bu, ini tamuno okweinkon ini pirime, miese ini temeanga be dumo bu, tamuno be dumo oku mi se dumobia bara  ibi bara se tamuno diepiriaye ma se firinwengiapu ma  ye mamgba be kuluma mi kpekisam  omine obu olo se bukarakarama, miese omine ineda tekebia oku  ye mamgba nengiye, karakara bara o nwose jinbojinbo belema aniatibi belema mi ani tontona si nwo gbeinme  yetunduka bara bu ominea wari bie ma o nwo finji jinbojinbo piri  ye bobo, ibi bara se tamuno be oria kirikiria diepiriaye ma se firinwengiari bo bara bu, o tamuno be bara nyanabo sa kiri diepiriye mi se jinapu bu ibi gose firinwengi  ibi bere mi duko bo goyegoye tamuno be oku ma nwo duko firinwengibo goyegoye inibo tamuno be se inibo piri inyo mi se firinwengi miese, beyebeye bu tokoni boro mun tamuno be labia oku jizos kraist be bu, ori bene bene la, boma na kuro na sime piri bo be  amen  kraist be berenibo bara bu torusiori  ibu yela ikiapu, ani obu gbiripumaye so ma buaku dadiki be torusiori o nwo oriari ye me  pakapakakaye bara o nwose ani oki ma  okuma o biebele na kraist be torusiori o nwo diaokiabe, miese biebele ominea bie beinbia oku oria boma mi belema pakabobia siki bu  biebele sime o pirime, nemikase krist be obudukoapu o nwo so ye gose ini o dukosima okuma  min mi fieabe na boma nyana teme be ani tamuno teme be, ominea ogono o gbana warabe  nemikase o mineabie gboribo torusiorime nwo bebe, ani okopaka ma na ori ani nweni ba boe, anikanika furuboe, anikanika opu siye mie boe, anikanika ori bu se jinapuabere bie chuchu boe  okuma, iri kraist be bereni boe nwo be ye gose i torusiorime nwo bebe, ani i bugererema ma, okuma miebaka nwose tamuno be be i kraist be ere mi fime nwo be ye erechi   berekon mi sakibia siki lasam, se tamuno be oria tomoni ma ani ini tatari berekon piribia yee  ani nemikase mineabie sakibia nwo be okuma, nde ani se ini na kulumabia oku, nwo tamuno be bu bo ibi bere mi berenika apu ma  ani fiafiadiri mi duko bara bu, ani bufukamame ibiapu ma duaboroma nyana nde, aniokuma, ani paka tamuno nemika simieapu ma piribia oku  anierechi, tamuno be oko se ani ton ini pirime beye gose torusioriari apu ma, ye ini inia ibia firi ma bu okoronaokorona inia bu ma siki seni ini temebo be piri, ani siki mamgba o bereniye miemie bo be   tamuno anana ogbo mi iri soni senibo bara bu tetema se ominea bie sime chochi mi be seniapu ma piriabe  iri kraist be ori torusiori ma be onyechieboe, a piki diekiri nyanabia boma mi miebelemabia siki  a tetema se o piriabe na, omine anana dikidikiapu o se tamuno be se o barachua anana ogbo mi piri, se ominea kubie la bara se ini dikidiki tamuno be bi na o mie nwo be bara bu, kubie laka bara buke  papa igbiki fi puko o nwose ominea firinwengi ma, okuma tokoma firinwengi gbein bara bu  bereton ini se o barachua apu ma piribia bara o nwose yemie ma, okuma dikidabia apu o nwo so anana ogbo mi piri  se tibini aanadikidikibo be bobia siki, ania bia mi ngisi dima eka boma nyana amanyanabochu o bara labia   ani gbori bara bu, omine asememi ma soni o buiderima o nengiapu ma piri omine mgba buiderima mi se buchuaye mie chua se firinwengi jinbojinbo piri aniatibi fiafiadiri mi nwo beme na, tamuno be obudekichiema bo be na tuburutuburume, se dikibugerere nyana buiderima bo be piripirime  anierechi, o buiderima tamuno be opu bara mi chuu bie, miese o bi siki mi bu ori o dekichiemabia oku  ominea bubalabalama o se sarakoroma o piri aniatibi ori mi o dikidikiariyee   siki mamgba bukarakarama, o koru bu sime omine na taraka bo be, chiriba oloku kelekele oku o nwose oloku kelekelema boroabe se o kani peibia bo dokiabe  o kuroma chie ominea bereni bu, se ininachin o piri, ngisi embe finji o piri ma aniatibi o nemime na maa gbori torusiori ma ani ojuo bereni apu mamgba oriariye mae bebe tomonikiri mi bie mgba bu  okuma o kele torusiori so siki dikibugerere mamgba be tamuno be, o chin na o be kraist be bu so oria simegbamaso boma mi diaokis nwo be bo be, gbari eka, chukuseke dupari se o piribia  ye kuro mi sime o piri gbamaso amen   kuluma kerenibipi  sailas be barachua i piri se a kesima mi diri mi gien se o firimame, ani kraist be bie bu a kubie se bugbane gbein minabo bara seni oki bo be, a bime ari o kubie kuroma, se piki dukopakuma o piri na min mi ani tamuno be oria kokoma dikibugerere mie  o kuroma aniabie chie   babilon mi bie sime ominea minapu chochi mi, ani soni tamuno be seleoki sa ye mi, na iya toku mak be na ini o kerenime  kraist be dukonwengi apu be belema o nwose bipinonju bu jinbojinbo kereni  ye deinma sime omine kraist be bu sime apu mamgba piri           pita  pita be barabo main karama firifirimadiri mi  diepakumaye pita be barabo main karama firifirimadiri mi o se tatari kraist dukowengiapu ma wasama mun la ju ma seinmame  diri mi dada gose gien ye ani owu se iruo ye dieapu ma na okosime dieye bu bo simieye na nwo pakabia erechie  maa bufukama bere ma be pekerebipi mi ani kokoma bara se tamuno be na piki nyanabo jizos kraist be nemi mi olochiema mi bu ani ani sime yee, min nemi mi ani ini barana jizos be ori piki o yedieari sikibu naa apu ma ani daboromame  diri mi gienbo be dada toru se daye ani na kraist be o bari bo eke now be apu ma dieariye mie, o nwo beme na kraist be vinpiki bo i gose obudaye ani tamuno be o bike gboribo soni mun fabieso, okuma o bime nwenimgba inia sima bu vinpiki   beretibi ma oruru bu simeoku mi diepakumaye   kraist dukowengiabo chinbipi mi   iruo ye dieapu ma   kraist be kuluma bo mi    _____________________________  firifirimadiri mi saimon pita, jizos kraist be firinwengibo piki okunwengibo be bara ani bo omine, ani minea tamuno piki duaboromabo jizos kraist be karakara mi bu wa boro nyana yela bereni mi nyanasapu ma pirime  ye dikibugerere na deinma na beinma ominea ye nwo so tamuno be na jizos was nyanabo be bu o dawo nemi ye mi    tamuno be chinbipi na sele mi na  tamuno be fiafia kuro mi ani wa biye nwo mie wa pirisam, ani miese wa kokoma tamuno teke dumokonbia oku mi  dawo nemisam  ori gbori bo be ani wa chinbo oria boma mi na ibi mi na nwo diaokie nwo be bo bee  min bara mi bu o bereni wa piri opu yele diepiriaye ma o nwose wa pirisam, miese maa diepiriaye ma bu omine ineda min tomonikiri mi bie sime nweni famabia opu is bu pelesobia bara  anisiki, o b ineda oria bugiripumaye ma sime bara now diaokibia  ani gbori bara bu o bukuroma ibi miemieye se ominea bereni mi bie chua ominea ibi mi bie o dawonemi se chua, ominea dawoneni mi bie buolo se chua ominea buolo mi bie ikirima nyana o nwose chua ominea ikirima nyana mi bie tamuno kike dumo o nwose chua  ominea tamuno kike dumo mi bie minapu belema dumo o nwose chua piki minapu belema dumo mi bie belema o nwose chua  maa ye ma ani o nyanabia ye mae, se o nemikase bakama ari nyaname bebe, ari o miese wa nyanabo jizos kraist be bu o dawonemisa ye ma bie o kuroma firinwengi piki yebusoapu now sobia  okuma ari nyanakabo goyegoye inibo torumgbolu ginigini so okuma, inibo ineda ye ori eke, se piki sibu ini inibo miefiafiama borosam nwo be ye mi soni inibo biebarasam   anierechi, iya minapu, o bukuroma mie ani o buokoro gbaso tamuno be o chin piki o seleokisam nwo be ye mi  min bara mi bu karakarama beinsa kuro ini nwose o piri se o se wa nyanabo piki minea duaboromabo jizos kraist be kuluma nyanaka amanyanakiri mi bie sobia   anigose, a siki mamgba maa bere ma se ominea bie korombia, omine ari lekirisam nwo be soni, omine oki sa karakara ye mi bu o piki kuno chuasam nwo be soni  a koromame na a nwo dumo warasiki mi kenge bu ani a kuro nyana yee maa bere ma bu ominea koroma ma jike  a nemime na bari bolo eka siki bu, wa nyanabo jizos kraist be belema duko i piri borosa bara bu, min fibia oju mi a nwo sinkoromabia  ari inedabia bara a nwo miebia, anisiki acho finji o piribia, miese siki mamgba, o maa berema nwose biekoromabia bara, a fi boroso siki  torumgbolu seni kraist be boma mi ori apu ma  wa papa duko borosa kabob ere duko o pirike, wa nyanabo jizos be oria opu kuro na bobia nwo be ye mi wa nwo   miese o nemiari siki  wa barana torumgbolu se oria opu mi orime  wa omie, tamuno dabo be osi na boma na nwose o piri siki, anisiki opu boma puko korobo o lame, se now beme, be ani ibu yela toku bee, ori opuma i bubeleme mine na minabuna min puko mi wa name, ani sobie koroboari siki, ani wa ori na ani tonbu sime tundu mi ogono sime siki bu   anigose wa opu kuro kubiemgbolu nyaname ani ikiankoroapu ma oloku pakumasa oku mi bu  ani ibi se o miebia, o nemikase ominea koroma se aniabu gbaname bebe, aniatibi kanakana nyo bu bia mun ene bama tonjie someoku min an simeokue, se baso lolia mi be enekubu mi piki ominea kubie ma bu biapakame  okuma maa ye mamgba nengi ye, o se biekoroma na kpokpo gboribo so oforie ngeri mina barakubu bu fiafiadiri mi bie gbori ikian nwo pu finji  aniatibi tomonibo kuro bu bo gbori ikiankoro oku oforie, okuma tomoni ma fiafia teme be kuro bu ani ini sime se tamuno be bu bo oku mi duko pakuma yee   iruo yedieapu borosa siki bu iruo ikiankoroapu pakabome  ani gbori bara mi ani iruo yedieapu ominea bie bu pakabobia okue  ini ye simabia, karakaraka dieaye nwose bobia, se yediebo be ani ini pekere pakumbabo bo be, nwo pikibia  anierechi ini bekema fi nwo okibo inia bu ma piribia  ani oko simeme be soni, tonapu ania si miemieaye ma dukowengibia okuma ini mieaye gose, dapu karakara ateli mi bu siokweinkonbia  inibe ngerifi doki mi bu, maa iruo yedieapu ma, nwo duko o piriari bere ma bu ini soye miebia  aniatibi inia berekon bo be o bu karakarama ini koruabe  ini babia bo be soni o monoke   tamuno be o barasin se simie enjelapu ma pirike, okuma, ori ini se torusiori korifini bie gbinme anianga bu ini kanakana bie ikoli se ini kasi koroma se berekon ene mi koruabe  tamuno be o barasin olomu tomonikiri mi pirike, okuma opu mengi o nwose bo tamuno nemika apu ma famame  o duaboromapu ani noa, karakara bere mi duko bo be na, jin sonomea apu nae  tamuno be o is bere pele se dodom na gomora na ama ma pirime, se orumo se ini famame, ori ini se tamuno nemika apu ma labia ye nwo otomame  lot, ibi bo be, oloko lekirika se si dumokonapu ma be dumo mi bubalabalama bo be, ori o duapakumabome  ori ibi bo be inia bie angame, se ene  benebene bu, ori inia si miemieaye ma ori piki naa siki, ani o kubie onyimame  anigose, nyanabo be dadiki ma bie tamuno nemiapu ma duabia oku mi o nemime, piki sitibi nyana apu ma se torusiori bie weri mun berekon ene mi labia oku mi soni  aiteinanga, ini inia iloli oju mini ma diki pukosoli aye ma dukowengi se piki tamuno be kuro mi diki alima apu ma  maa iruo yedieapu ma ini kurotoru nyana piki bu dekichiema piki osi seni ogono bie sime boma nyanapu ma pirike, aninakaraka ini ini dukosimasimame  enjelapu ma ani ini kurotein piki inyo nyana tein iruo yedieapu ma nengime be soni, ini nyana bo be toroko bu ini dukosimake  okuma ini piri bie nama kike apu ma, ani ini ye se kun ba peibia nama simeoku sime apu ma, ini ineda kainbo ka ye goyegoye, ini ania bu dukosima ye nyaname  piri bie nama ba oku ini nwose ini baabia  se torusiori ini nwose ini gbeinbia ini miese jinapu, torusiori ye gose  sime ini piri biebele ani enekaka fiafia ogbo bu inia ojumini ma bubelebia ye goyegoye nwo mie mie  ini bugereremame piki bu simame ini omine na yefi gbolomari siki, siki mamgba ini nwo inia epelea dumo ma bu biebeleari siki  sefi eremeni ma sikima ini toru se jinye dikike si mie mi  ngisi inia pukotanke  ini inyo bu ofori apu ma telima mun dien bie chuchume  inia kubie mgba ngerifi doki bu gbaname  tamuno worinime sime ini pirime  ini gbukuku atali mi weriso irisam  belam, beo ya be, siye mie bu igbiki belema oki bo be ateli mi ini nwo ikisam  oria si gose ini piki o    dikiiganime  oria aun be, tomoni puo se okwein se ikiankorobo be nomu miemieye mi dachieme   mina apu ma fibisa olulu ini nwo kikeme, piki irisi sumama boroari sobuno ini nwo kikeme  tamuno be ani gbuntein kanakana mi bie o nyo sikima koroma ini pirisam   ini budekichiema piki yenemika okwein nwo konkonme, anisiki, inia ojumini mi dikipukosoliari bea si ma, ini nwose dientu sibu mangi soari apu ma pirime  ini bu nyana bereni ini pirime okuma ini ma minabu na ini ominiso nweni baabaa simiemieye mi pirime  nemikase wa nyanabo piki minea duaboromabo jizos kraist be dawonemi bu tomoni ma tomonikiri sime ari ye ma bu pokosome se ari piki ini kun se ini nengimame bebe, oko sime apu ma be kuluma mi sitein anibe saki mi nengime  mgboku ani ibitein ye nwo so ini piribia, ini nemikase ani karakara ateli mi ma now lekirika okuma, se ini se ini piri sa fiafia oloko mi bu vinpiki so mi nengime  paka ini piriari ye ma diepakumame na kaboma kokomayee  obiri be o vinpiki so mun ori osun pakumabosa ye mi tabame ani piki, ini sikirisa oporopo be vinpiki so mun opotoko bie kpeleki okue   nyanabo be oria bo mi be yeberenibipi  ibu yela ikiapu, mioku, min mi ani ari main karama gien o firimari dirie, aria bie a bukuroma karakara koroma se o bie chusam, maa ye ma se o bie koroma bu  a bime bolo siki ngisi, tonbu sime ikiankoroapu ma kon o piri okwein ma na, nyanabo piki duaboromabo be ominea okufiriwengiapu ma bu boro se o piri oloko ma na o nwose biekoroma  tatari ye, o kainbo na, maa kuluma ene ma bie, ojumini mi dikipukosolia ye ma bereton piri dumokon apu ma bo okombobia, se gbelabia, o bobia o nwo be mama, ori oko beka nde ori minea da apu ma ini fi borosam, okuma ye goyegoye pa ari simeoku sime warabe tomonikiri mi teme siki ngisi ini toru gelegelema ani se yechinke na tamuno be bolo siki ngisi tonme, se so ma na tomonikiri mi na tememe  anisiki tomonikiri mi mengi mi ogono na piki mengi mi ogboku bun a simeme  olomu tomonikiri mi mengi mi ani fama yee  okuma mioku sime so ma na tomonikiri mi na tamuno be okwein mi ari koko koromame fini se ari dokimabia erechi  ini ari se koko koroma ani ene mi werima ini berekon tamuno be nemikapu ma piri se ini baabia ene mi   okuma ibu yela ikiapu, mi gbori ye mi omine ani se  biebarama ma nyanabo be bu gbori ene mi kura maendeoyiasi finji oku simeme, kura maendeoyiasi finji piki gbori ene oku simeme  tamuno be o teteke, o bereni ye mie bu, tonapu oki bara bu  okuma ori inema nyana o pirime, aniatibi o bike gboribo soni mun fa, okuma o bime inimgba inia si ma bu vinpiki   okuma nyanabo be ene mi furubo bo oku nwose bobia  ani ene so ma opu nyo fiema bu ari imain sobia so ma bie someone aye ma ari doki fabia, piki tomonikiri mi na ania bie sime aye ma na ari imain fabia  maa ye mamgba nwo min bara mi bu fabia nwo be siki, ndende sime tomoni bara o nwo so bi ominea dumo ma ari tonbu sime tamuno be pri gbeinme  o nwo sime tamuno be ene mi koruari siki o piki ominea inyo la bara mieabe miese ani ibi siki se bobia oku, ani so ma doki fabia ene mi  ania ofiri mi miese so ma bie sime aye ma sani fabia  okuma, tamuno be berenisa ye mi ani wa sime kuroari yee iwo so ma na iwo tomonikiri mi na  karakara miemieye simebia anga mi  anigose, iya ikiapu, o nwo sime ani ene mi koruari siki, ominea inyo la bara o nwo mie se tamuno be torukubu bu o fiafia piki sibu ofori bara se ori na deinma bu sime  wa nyanabo be  be yeinema mi o nwo diki, ani acho se o piriabe o se duaboroma nyna a min bara mi ani minea minabo, pol, be soni gien o seinma bara mie  tamuno be se o piri nemi mi bu o gien o piri ye mi  min ani oria firi firima diri mamgba bie o duko ye mae, omine gbolomaye o nwo gien ari siki  tomoni ineda kainbo eka tonaye oia firifirima diri ma bie omie ani ye nemikapu piki gbori kiri chieka apu ma irima bara bu pufinjia ye mae  ini firifiridiri mi bie tona okwein mie bara mi  ani ini ngeri fi okibo inia bu ma piri oku mie   okuma omine iya ikiapu ma, o min mi nemi borosam  anigose omine obu nemi, miese bara layelaye mieari tomoni ma be mieirima ma o dairima eka bara, piki o sime ibi kiri mi bu o piki eka bara  okuma wa nyanabo piki minea duaboromabo jizos kraist be dikibugerere mi na dawonemi mi na bu o senimamun  ye boma mi sime o piri mioku na siki mamgba na amen                            jon jon be oria tatari firifirimadiri mi diepakumaye jon be oria tatari firifirimadiri mi mama ye gose ori ani gienme se ani go apu ma kubiekuroma, ini tamuno be na piki oria toku jizos kraist be na nwengigboloma, piki se inia berijinebia erechi iruo dieye dukonwengi mi bu ani ineda mi nwengiboloma mi kansinbia ye mi  min dieye mi fieariye ani tomonikiri mi na gboloma bu ani si boroboyee, anierechi jizos tamuno toku be, ori jokoma tomoniboke  ini ariaye ma dieari apu ma nwo beme na duaboroma nyana mi ani min dumo mi bie ngisi in tomonikiri mi na gbori miegboloma soni nyanaka mie ini piki nwose yedieme na duaboroma ibi dumo na nyana miegboloma ngisi oforie anikanika jinbo belema nwo be ye soni oforie duaboroma mi bie  min dieye mi na tuburu bu min mi gienbo dukobelemame na jizos kraist be data tomoniboe, o piki duko kuromame na jizos be bereni piki tamuno be belema apu mamgba ini piki jinbojinbo belemabia   beretibi ma oruru bu simeoku mi  diepakumaye   enekubu na kanakana na    tamuno be awo ma na oru be awo ma na   kokomaye na irimaye na   belema mi be firi mi   omunengima bereni    _____________________________   dumo mi be okwein dumo mi be okwein gbolomaye mi wa gien o seinmariyee, ani saki siki ngisi sime ye mi  wa ani naasam, piki minea torumgbolu ma se ani orisam, ini, wa ani orisam, wa piki bara se ani lamasam  min dumo mi minabo diepakuma siki, wa ani orime anierechi wa ani simegbamaso dumo mi gbolomaye duko o pirime, ani dabo be na gbori bu sime ye mi, ini miese wa ani nemime  wa ori piki naa sa ye mi ani wa piki duko pakuma o piriye mie, miese omine mine na gboloma dabo be na oria toku jizos kraist be bu wa nyana miegboloma mi nwo nyanabia  oku  miese minea biebele mi beinbia bara gose ani wa min mi gien yee  tamuno be ani enekubu mie  mioku oria toku be bu wa naa se piki dukopakuma oku mi ani min mie tamuno be ani enekubu mie, ngisi o bie kanakana oforie  anigose, wa boro nemikase ori na nwengi gbolomame, nwo bebe, okuma, piki ani gbori siki mi bu kanakana bie simeabe bebe, wa iruokonabe minea okwein na miemieaye bun a  okuma wa boro nemikase, enekubu mi bie angame bebe ani ori soni enekaka bie angabara mianisiki re mi wa jinbojinbo na miegboloma nyana sa yee, piki oria toku jizos be pulo mi ye goyegoye bu wa sikiri fiafiamasam   wa nemikase beme na wa si nyanake nwo be okuma wa obori se minea bu chinme, kokomaye mi piki minea bie oforie  okuma wa nemikase minea si ma dukopakuma tamuno be piri okuma, ori ani kubie se bugbane gbein boe piki karakara ye mie boe, o minea si ma bu barasin wa piri piki minea kuraka miemieye mamgba bu wa sikiri fiafiamabia  wa nemikase beme na wa si mieke nwo be okuma tamuno be wa seni iruokonbo mieme, oria okwein mi piki minea bie oforie     kraist minea barachuabo be iya awo, a min mi gien o seinmabe miese o si mie eka bara  okuma ominea bie si mie boo mie bebe, minea tibi gose dabo be na okweinmari boo mie ori ani jizos kraist, karakara bo bee  kraist be bu mi ini boro mineas si ma dekisin yee, minea si ma kengeke okuma tomoni mamgba be si ma nae   nemikase wa tamuno be olokoma kokome bebe, anisiki re mi ani minea buokoro sa yee na wa o menisam  nemikase tomonibo beme na ori o nemime, okuma oria olokoma kokoke, bene, oko sime bo be iruokon boe, kokema ye mi piki o bie oforie  okuma oria okwein mi koko bo goyegoye, ori bo be nyana tamuno be piri belema mi an bo jokoma karasa ye nwo sosam, min bara mi ani wa se ibiokuma nimibia yee na wa tamuno be na gboribu omie nwo be ye mi  na o tamuno be na gboribu omie nwo be bo goyegoye, jizos kraist be dumo nyana   iwo oloko mi  ibu yela ikiapu a gien o seinmari oloko mi iwo yeke, okuma oloko mi anie, ani saki ngisi o nyana ye mie, olomu oloko mi ani o naasa oku mie  okuma, mioku a gien o seinmari oloko mi iwo yee, aniatibi anibe kokoma ye mi kraist be na piki ominea bie bun a ini ani orisam, kanakana mi ani boro soabe, anisiki jokoma enekubu mi saki biyabe   na ori enekubu mi bie ori omie nwo be bo goyegoye, okuma inibo minabo dikibunwonwome okibo mioku lame bebe soni, inibo pa kanakana bie omie  inibo minabo belemabo goyegoye enekubu mi bie inibo omie, anierechi o bie jinbo miese inbo mun si miebia ye oforie  okuma inibo minabo dikibunwonwo bo goyegoye kanakana bie ori omie  ania bie mi o nwengiari yee, piki o muari anga soni o nemika aniatibi kanakana mi ani o torumgboluma punmasam   iya awo, a gose diri gien o seinmari ye ani kraist be tibigose ominea si ma ini barasin o pirisam  a diri gien omine dapu ma seinmabe aniatibi saki siki ngisi sime bo be omine o nemime  a diri gien omine asemeni ma seinmabe aniatibi si bo be omine o nengimasam   a diri gien omine iya awo ma seinmabe aniatibi dabo be omine o nemime  a diri gien ominea dapuma seinmabe, aniatibi saki siki ngisni sime bo be omine o nemime  a diri gien omine asemeni ma seinmabe aniatibi o kurome  tamuno okwein mi o bie ani ominee, o piki si bo be nengimasam   tomonikiri mi anikanika sime ani piriye goyegoye o nwo belema ma  o nemikase tomonikiri mi belemame nwo bebe o dabo be belamake  someone tomonikiri mi piri ye dumo mi be opuamiemieaye ma na dabo be bara boke, okuma tomonikiri mi bea yee  tomonikiri mi na ania bie sime tomoni dikipukosoliaye mamgba bor soabe okuma tamuno be biye mie bo ani benebene dumo mi nyana yee   kraist be na taraka bobe  iya awo, kuluma mi kpekisam ini duko o pirime na kraist be na tarakabo be bobia okuma, mioku, kraist be na taraka tonapu bosam, anierechi, wa nemime na kuluma mi kpekisam  mina apu ma ini jokoma sime minea kobirimaogbo mi pirike min mi gose ani ini wa weriso yee, nemikase ini sime minea kobirimaogbo mi piri okuma yee, ini mine na simesam  okuma ini mine werisome, miese ani belepakame na ini jokoma sime wa pirike   okuma omine, kraist be fiafia teme be se ominea ogono sara sa ye erechi, omine mgba o kokomaye mi nemisam  aniokuma, a gose diri gien o seinmari ye, kokomaye mi o nemike nwo be ye goseke aninakaraka, omine ani nemisam nwo be ye erechie, o piki nemime na kokomaye mi bie iruoye oforie   tubo, aniokuma, iruokonbo ani jizos be kraist orike nwo be bo goyegoyee  oko sime bo ani kraist be na tarakabo beeo dabo be na toku be na sikime  aniatibi toku be siki bo goyegoye piki dabo be sikime toku be oki bo goyegoye piki dabo be okime   ani buokoroye nwo so na, saki ngisi o naa sa oku mi o nwose biekoroma  ani oku mi o nwo kokome bebe, anisiki re, ani bo toku be na piki dabo be na gboribu simebia yee  anisiki, min mi ani kraist be barana bereni wa piri sa bene bene dumo mie   obori se o chin dokiari apu ma gose ani a min mi gien o seimari yee  omine okuma, kraist be o teme be se ominea ogono sarasam  o teme be o bie sime siki goyegoye o bari jinye se a diebia bo bike  aniatibi o teme be mi ye goyegoye se o dieari yee, o piki se o dieari ye goyegoye kokomayee  aniokuma, teme be dieari ye ma o nwo oki se kraist be na gboribu sime   iin, iya awo, omine ori na gboribu sime, miese o bobia siki wa kuro kubie nyanapu so, se bugerere gose toru boi apu so eka oku  o nemime na kraist be karakara boe, anierechi, o nemi na karakaraye mi mie bo goyegoye ani tamuno tokue   tamuno awo dabo be wa belema laoku o nwo diki oria belema mi baka sookuma tamuno awo ini nwose wa chinme  ani wa piki kokoma simeokue  tomonikiri mi na tamuno be nemika ye gose, ma ini wa nemike  iya ibi ikiapu, mine ma mioku tamuno awoe, okuma wa bo sobia ye ma belepakake  omuka wa nemime na kraist be bobia siki, wa o kikebia, aniatibi o jokoma simeoku ani wa se ori oribia okue  kraist be bu min koroma mi nyanabo goyegoye, oko seni minabu se fiafiama koroma okumi  si mie bo goyegoye inbo tamuno oloko kanabe, aniatibi si mi ani oloko kan yee  o nemime na kraist be gose bo ye ani si ma dekisinbia erechie si piki obu oforie  anierechi kraist be na gboribu sime bo goyegoye inibo bari si mieke okuma pa si miemieari bo goyegoye ma inibo ori orike, inibo piki ma o nemike    iya awo, ye gboribo soni obori se o chinma karakara ye mie bo goyegoye inibo karakara boe, ani kraist be soni karakara bo oku miee  pa si mieari bo goyegoye sime oru be piri boe, aniatibi oru be saki siki ngisi o si mieme  min mi erechi ani tamuno toku be gose be yee, miese oru be firima simabia oku   tamuno toku goyegoye bari si miemieke, aniatibi tamuno be sime bara mi o bie ani omie, piki tamuno be ani dawu bee nwo be ye erechi o bari ineda si mieke  min ani tamuno be awo ma na oru be awo ma na ogboku sime kiriye mie karakaraye mie ka anikanika inibo minabo belemaka bo goyegoye tamuno tokuke   o jinbojinbo belema  min ani saki siki ngisi o naa oku mie na o jinbojinbo belema  ken be simeoku wa oko sime eke ori o sime si bo be pirime, ani o gose numbireowu ebel be nini yee  cheye gose ken be o nini aniatibi ori, o mieirima nyaname, okuma numbireowu ebel be o karakaraye mieme   iya minapu, anigose ani ominea bugbiripumaye so ma, nemikase tomonikiri be apu ma o dikibunwonwome bebe  wa nemime na wa fi mi weriso se bo dumo bie sosam  wa go seni ani nemi ye, ani wa minea minapu ma belemame  belema nyanaka bo goyegoye inibo pa fi kuro chuku bie omie  inibo minabo dikibunwonwo bo goyegoye niniboe, o nemime na ninibo be, o bie bu, ma o benebene be dumo nyanake   min bara mi bu, ani belema mi simeoku wa nwo nemi yee kraist be oria dumo mi se wa pirime  anie bebe, mine soni, wa minea dumo seni minea minapu ma piri gbeinme nemikase ngo konbo inibo minabo bufuka bie simeoku ori be barachua inibo piri dukuka okuma, nde o bebia oku na o tamuno be belemame  iya awo, o ye wa papa bipipekere se tomonibo belema ma, okuma ye miemieye bu ani kokoma belema nwo so   tamuno toroko kurokubie  anie bebe, min wa nemibia barae na wa sime kokoma ye mi nwo pirime be ye mi min bara mi bu ani wa nemibia yee na tamuno be torukubu wa kurokubie nwo nyaname  minea koromama nemikase berekon minea bara simame bebe, nemime na tamuno be dubatein minea koromama nengime, pike ye goyegoye nwo nemime  anigose, ibu yela ikiapu, nemikase minea koromama berekon minea bara simaka bebe, tamuno be toroko bu wa kurokubie nyaname  o bara wa bi ye goyegoye wa nyaname, aniatibi oria olokoma wa nwo koko, piki o bubeleye nwo mieme  o chua wa piri oloko ani, wa oria toku jizos kraist be bereni se, piki jinbojinbo belema, ani kraist be pa duko wa piri oku mie  tamuno be olokoma koko bo goyegoye, tamuno be na gboribu omie, tamuno be piki inibo na gboribu omie, tamuno be seni wa pirisa teme be gose, wa nemime na tamuno be omine na gboribu omie   kokoma teme mi na iruo teme mi na ibu yela ikiapu, o bereni nyana se teme be nyaname nwo be bo goyegoye nwo piri ma okuma omine ini dadiki se dokibo ori ini nyana teme mi tamuno be bu bon a boka na  aniatibis tontona iruo ikiankoroapus pakabosam nyonyo ma bie  min o weri tamuno teme be nwo nemibia oku mie na jizos kraist be, o tomonibo bara nwose bome nwo be ye dukopakumabo goyegoye ani tamuno be bu to teme be nyana yee  okuma jizos be na gbolomaye bu min mi pikibo goyegoye inbo tamuno be barabo teme nyanake  o nyana teme be ani kraist be na tarakabo be bara bome o name na ani bobia, mioku ani bo tomonikiri mi bie lasam   okuma, omine iya awo na, o someone tamuno be pirime, o pikina oruo ikiankoroapu ma nengimasam, aniatibi o bie sime tamuno be kurotein, ini sime mi tomonikiri mi piri apu bie sime teme mi nengime  ini iruo ikiankoroapu ma tomonikiri bea bere mi ini dukoduko yee, se tomonikiri mi piki iini pokipokime, aniatibi ini sime tomonikiri mi pirime  okuma mine, wa sime tamuno be pirime  tamuno be nemi bo goyegoye wa pokipokime sime tamuno be pirika bo goyegoye wa pokipokike  min, aniokuma wa weri ineda kokoma tamuno be na karakarama teme mi na ogboku kiriye mi dukobia oku omie   tamuno be ani belemae  yela ikiapu, o ye wa jinbojinbo, aniatibi tamuno be   bu ani belema mi bo yee  nweni belema bo goyegoye ani tamuno tokue, piki tamuno be nemi boe  nweni belemaka goyegoye inibo tamuno be nemike, aniatibi tamuno be ori ani belema mie  tamuno be o nyana wa piri belema mi diepakumame, ani ori ngeri toku be se tomonikiri mi firima ye bu, miese w obu boro dumo nyanabia oku  mi belema mi simeokue tamuno be wa no belemame now se yeke, okuma ori o wa belemame   yela ikiapu, mi tamuno be se wa belema okue nwo bebe, aniokuma, wa jinbojinbo belema gbeinme  tamuno be orisa gboribo soni ma oforie, okuma, wa nemikase jinbojinbo belemame nwo bebe, tamuno be omine na gboribu omie, piki oria belema mi minea bie ani karame   wa ibiokuma nemime na wa tamuno be na gboribu omie, ori piki mine na gboribu omie, aniatibi ori o teme se wa pirisam  wa ori, piki duko jinapu pirisam, na dabo be oria toku be firimame bo tomonikiri mi be duaboromabo now so  na jizos kraist be ani dabo be tokue nwo be ye dukopakumabo goyegoye, ori bo be o tamuno be na gboribu omie, tamuno be piki ori na gboribu omie  mine na minabu na tamuno be se wa piri belema mi wa ani semi piki ani berenime  tamuno be ani belemae, se belema dumokon bo goyegoye, inibo tamuno be na gboribu omie, tamuno be piki inibo na gboribu omie  minea bie, belema mi ani karagbasime miese berekon ene mi bie wa kuro kubie nyanabia oku wa piki ani nyanabia aniatibi mi tomonikiri mi bie minea dumo na kraist be dumo na gbori yee  kpokpo gbori balafa so belema mi bie oforie karagbasi belema mi ani balafa desinsinme  aniokuma belema mi ma ani karagbasike balafa doki bo goyegoye bie bu, aniatibi balafa mi ani fomubara na nwengime   wa belema nyaname aniatibi tamuno be tatari wa belemame  nemikase tomonibo oko beme na o tamuno be belemame, okuma taraka nyana inibo minabo pirime nwo bebe, ori iruokonme  aniatibi ori ineda ori orika tamuno be belema eke, nemikase ori orisa bo be o nwo belemaka okuma  min kraist be se wa piri sa oloko mie, tamuno be belema bo goyegoye ye inibo minabo soni inibo nwo belemae   minea tomonikiri inuma mi be omubaraibi na jizos be ani kraist bee now be ye mi berenibo goyegoye ani tamuno btokue na dabo be belema be goyegoye piki oria toku be so belemame  min wa weri nemi oku mie na wa tamuno awo ma belemame ani tamuno be bipipoki na piki oria olokoma koko nab u  na wa belema nyana tamuno be pirime be ye mi fieabu na wa oria olokoma kokoma  oria olokoma koko mi nwo nyana se tomonikiri mi nengimame  tubo ineda tomonikiri mi nengima be ani bereni na jizos be tamuno tokue nwo be bo bee   jizos kraist be gboloma onyeche mi  jizos kraist be ani oria mengisara mi na oria fi mi be pulo mi na se bo bo bee  mengi mi ngeringeri o nwose boke, okuma mengi mi na pulo nae  teme be na minabu na onyechie min mi pirime na kokoma yee, aniatibi teme mi ani kokomaye mie  ini there area onyechieapue teme be na, mengi mi na, piki puko mi na ma there area ye mamgba gbori onye mi chieme  tomonibo chieonye soni wa berenime okuma tamuno be chieonye mi bakama kuroteinme ori piki onyechie seni oria toku be pirisam  anierechi, tamuno toku be berenibo goyegoye mi onyechie mi inibo kubie bu omie, okuma tamuno be berenika bo goyegoye inibo o seni iruokonbo miesam, aniatibi tamuno be oria toku be bu chie onye mi inibo ani berenike  min onyechie mie na tamuno be benebene be dumo se ma pirisam se min dumo mi oria toku be bu mi ani weri boyee  toku be nyanabo goyegoye min dumo mi nyaname tamuno toku be nyanaka bo goyegoye inibo dumo nyanake   simegbamaso dumo  a gose min diri mi gien o seinmariye ani miese o nemi na o simegbamaso dumo nyaname ani omine tamuno be bereni apu ma  tamuno be torukubu bu wa kuro kubie nyaname aniatibi wa ibiokuma nemime na o biari bara mi wa nwose ye bime bebe o naanaame, o piki mie wa piripirime  wa o bara ye bi siki goyegoye o naaname o piki mie wa piki nemime na o bara wa biye o se wa piripirime   nemikase i orime na iya minabo be mie si mi fi dekibo o piribia yeke bebe, tamuno teke o piri ani dumo se o piribia bo be  min mi ani sime fi dekibo eka si mie apu ma pirime  okuma fi dekibobo si omie, a beke na oko sime si gose o tamuno be teke  mieirime goyegoye sie, okuma fi dekibo eka si omie   wa nemime na tamuno awo bie simeima toroko muari bo oforie, aniatibi tamuno toku be inibo kokoma anigose si bo be o piki ineda ye se inibo lama eke  si bo be tomonikiri mi mgba o bara omie nwo be soni, wa nemime na mine ma wa sime tamuno be pirime   wa nemime na tamuno toku be o bosam, se o piki ye kainbo se wa pirisam, anigose kokoma tamuno be wa o nemime  gbori kpo bu ani wa kokoma tamuno be na dumo yee, gboribu oria kraist be na dumome  be ani kokoma tamuno bee, piki min mi ani simegbamaso dumo mie   iya awo, iruoa tomuno ma bu o busin       jon jon be oria main karama fiafiamadiri mi diepakumaye jon be oria main karama fiafiamadiri mi senibo be ani gienme se yela eremenibo ma na aria awo ma na seinmame, min mi buokorobarabu fieariye ani amaogono chochi na anibe apu ma nae  min kpulu oku mi ani se duko ini piri na ini jinbojinbo belema piki se inia berijine na ini iruoyedieapu ma na inia dieayema nab u buobi piki busin     beretibi ma oruru bu simeoku mi  diepakumaye  belema mi be tibida mi  iruodieye gboloma berijine  kuluma okwein    _____________________________    min ani chochi mi bie senibo be se sein yela eremenibo ma na aria awo ma na firimadiri mie, ani a kokoma belemapu ma  iri ngerike, okuma kokomaye mi nemiapu mamgba i belemame, aniatibi kokomaye mi minea bie ai omie, ani piki minea bie simegbasobia  ye tamuno dabo be na piki jizos kraist, dabo be toku be na, dikibugerere na, dikibifoin na, piki deinma na, nwose wa piri  ye kokomaye bu na, belema bu ari minea ye nwo so  kokomaye na belema na  ani opuma i biebelemame dokibo ori na iya awo ma be tonapu dabo be kokoma ye mi be dumo ini nwo konabe nwo be ye mi  anigose a duko i piriabe, yela eremenibo ye wa jinbojinbo belema  min mi, iwo oloko bara bu a gien o piriari yeke okuma saki siki ngisi ani wa mi oloko mi nyana yee  a nwo beari belema mi fieabe na tamuno be olokoma bie bu wa bipipoki bbarabu angabia  saki siki ngisi o na boro sa bara bu, oloko mi beme na omine belema bu anga   tona nweni telima famapu bo bebe tomonikiri mi bie mgba sarasam, ani jizos kraist be tomonibo bara be bosam nwo be ye mi berenika apu ma, oko sime bo ani nweni telima famaboe piki kraist be na tarakaboe  anierechi, obu obi, miese wa nwengi sa firima faye so o piri eka oku, okuma o beinma ominea gbeinye nwo nyanabia bara   kraist be die ye mi bu simeka, se ani sabakoro bo goyegoye ma tamuno be nyanaokike, o dieye mi bu sime bo goyegoye inibo dabo be na toku be nyanasam  anierechi, ominea wari bo se min die ye mi se boka bo goyegoye inibo da iya wari bie chu ma deinma sime i piri nwo be kerenibipi mi soni se o piri ma  aniatibi deinma bi o piri bo goyegoye inibo obu so oria si miemieaye ma mie bo sosam   kuluma okweinma  a duko o piribia ye bakame, okuma diri bu a gien eke aninakaraka, a bime a bara na bo omine na iria se toru se omine na dama okweinma, miese minea biebele mi bieinbia oku  ominea bu yela minabo ma ani tamuno be piki seleokisa bo ma awo ma ini o kerenime    jon jon be gien there are karama fiafiamadiri mi diepakumaye jon be oria teke karama fiafiamadiri mi senibo be ani gienme se gaios nwose chin gbori chochi tibinibo be seinmame  diri mi gienbo be tokonibipi be pirime aniatibi o barachua jin kraist dukonwengiapu ma pirisa bara gose, pikina berijine okwein kon ini pirime na ini diotrefis now chinbo be bu buobi   beretibi ma oruru bu simeoku mi  diepakumaye  ini gaios be tokonime  ini berebarasi pele diotrefis be pirime  ini tokonibipi se demetros be pirime  kuluma okwein   _____________________________   chochi mi be senibo be min diri mi se ibu yela gaios be seinmame, ani a kokoma belema bo be  ibu yela ikiabo, a tekeme na ye goyegoye iri na biri, be teme bu i now kuro oku mi i piki oju bu so oko kuro  ari opuma biebeleme, kubie se bugbane gbein bo i now so kokomaye mi pirime nwo be ye a nwo naa siki ani kraist be bie bu minapu ma duko i piri bara bu  i biebelema min mi nengi ye oforie bo naa na iya awo ma kokomaye mi bie omie now be ye mi   ini gaios be tokonime  ibu yela ikiabo, kubie se bugbane gbein bara i nwose firinwengi se i juo kraist be bereniapu ma pirime ini igoni bo siki soni  ini iya belema mi be bere duko mianga sime chochi mi pirisam  pasisi, barachua ini piri se ini i firinwengi piriari tamuno be bubelebia bara se nwengi kon mamun  aniatibi ini kraist be firi gose nwengiari siki, kraist be berenika apu ma bara bu ini baranchua oki dukuke  min mi gose, mine kraist be dukonwengiari apu ma wa miekamieka bara bu barachua ini piribia, miese kokomaye mi gose ini wengiari firi mi bu wa diekiri nyanabia oku  diotrefis be na demetros be na  a kpuluma diri gien chochi mi seinmame oluma diotrefis inia tibinibo so doki bo be, a duko ye mi obu lake  anigose, a bo siki, o yeari ye mamgba nwose ominea torukubu koromabia o kon iruoma na, piki minea bu o duko balafama yema na  okuma maa ye mamgba obu ye soke kraist be bereni minapu ma bo soni ori ini oki dokike, anisiki bukurona ini oki dokiapu ma soni, ori ini kikime, o pikina chochi mi bie ini depakuma dokime   ibu yela ikiabo, si ye nwo dama, okuma ibi ye mi nwo da  ibiye mie bo goyegoye sime tamuno be pirime si ye mie bo goyegoye ma inibo tamuno be orike   tomonibo goyegoye demetros be bu ibi ye dukome, kokomaye mi soni piki obu ibi ye nwo dukome  mine soni onyechie se oria ibiye mie mi pirime, i piki nemime na obu wa duko ye mi kokomayee   kuluma kerenibipi  a tona ye nwo duko o piribia, okuma a bike a diri bie gien  a tonme na boloka siki bu ari omine na iriabia, anisiki ani wa toru se iria se okweinbia yee   dein omine na sime  mianga sime ikiapu ma kerenibipi se o seinmame  minea ikiapu ma bie o bobo kereni wa piri    jud jud be barabo fiafiamadiri mi diepakumaye  jud be barabo fiafiamadiri mi ori ani gien se berijineye mieme iruoyedieapu ma gose, ani bereniapu seni iniabu chin apu ma  min kpulu fiafiamadiri mi bie bu, ani main karama pita mi bie sime ye ma na kikina ye mi, diri mi gienbo be oria diri mi kienapu ma kubiekuromame na ini owuso bereni mi piri torokomun ani tamuno be se oria tomoni ma piri gbasosa ye mi gose gbori siki bu   beretibi ma oruru bu simeoku mi  diepakumaye  iruo yedieapu ma dumo na, dieye na, piki fabieso mi na  bereni mi olochiemabia tetema  belema piri   _____________________________   min fiafiamadiri mi, jud, ani jizos kraist firinwengibo piki jems numireowu be bara ani bome ori ani seni tamuno dabo be belema, piki chin okisa apu ma ani jizos kraist be jusa apu ma seinmame  ye dikitibifoin na, deinma na piki belema na bakama sime o piri   iruo yedieapu ma  ibu yela ikiapu, a bime mine mgba diaokisa duaboroma mi gose diri gien o seinma a koromame na ani opuma bupalimaye some, diri gien se o bo owuso tamuno be gbori siki bu seni oria tomoni ma piri gbamasosa bereni mi piri  aniatibi wa nemika bara bu tona tamuno nemikapu furu bara se minea bie so bosam  bolo siki ngisi bere barasi elekima ini nwose inia bu chuasa apu ma anierechi, tamuno be se papa wa piri dikibugerere oku mi ini nwo piki se sefi dumo konabe, se ori kenge minea yediebo piki wa nyanabo jizos kraist be sikime   aniatibi maa yema o nemi borosam nwo be soni, a bime a se o biekoroma nyanabo be weri gbori siki ijipt ama mi bie izrelapu ma duaboroma oku mi na, o piki obuko o berenikapu ma 