 pol be se tesalonaikapu ma seinma tatari firifirimadiri mi diepakumaye tesalonaika mi masidonia romapu pekere mi be tibida opuama-e. pol be ani ju bu o chochi pakumame o filipai mi bie bu soboro siki. juapu ma kirikiri, ani dapakame, pol be nde kraist dukonwengi mi be oku mi ini juapuka apu ma ogboku nwo duko se ini bo juapu bereni mi nwo daokisam nwo be dikibiebu gose. pol be tesalonaika mi bie ini o desinme se o so biria mume. obuko, o korint mi la boro seso, pol ori na gboribu nwengi piki o juo firinwengibo timoti be bipi bu dada tesalonaika chochi mi bo simesa bara mi gboloma ye nwo naame. 	pol be se tatari tesalonaikapu ma seinma firifirimadiri mi anisiki bu o nwo gienme se inia kubiekuroma piki miese ani kpoto inia buokorobia erechi aniju sime kraist dukonwengi apu ma, o miebaka beme inia bereni mi na belema mi nab u o naari ye ma gose ori ini na aniju bu sime siki o kon dumo bara mi o nwose inia biekoromame, anisiki o piki chochi mi bie koro gbelaye ma pekereme ani kraist be vinpiki bobia nwo be ye mi bu kraist be berenibo inibo ineda pa oria vinpiki bo mi se bobia simegbaso dumo mi diaoki be se nde siki bu kraist be pikina bo be pol be min siki mi oki duko ini pirime na ini budeinma firi mi nwengi mun ini toruse kraist be oria vinpikibo mi dikiari siki.  beretibi ma oruru bu simeoku mi diepakumaye . miebaka be na tokoni na . – . kraist dukonwengi dumokon mi be tetema .- kraist be bo mi gboloma dawoaye . – . kuluma tetema .- kuluma okwein .-  pol be na sailas be na piki timoti be na bara – ani bo tesalonaika ama bie sime chochi me be tomoni ma pirime, ani sime tamuno dabo be na piki nyanabo jizos kraist be na piri apu ma 	ye dikibugerere na deinma na omine na sime.   			tesalonaika ama mi ( tesa .) tesalonaikapu dumo mi na bereni mi na 	 wa siki mamgba o gose miebaka se tamuno be bebeme, piki siki mamgba o se minea tekema bie chuchume. aniatibi wa tamuno minea da be toroko o se bie koroma-koromame, o bara werima ominea bereni mi se miemieye bu chu bara mi na, ominea belema o miese o kuroma firinwengiari bara mi na, piki wa nyanabo jizos kraist be bu o nyana torusedikiye mi o miese o jikeka bara mi na. minea minapu, wa nemime na tamuno be ori o belemame, o piki o sele seni oria tomoni nwo miesam. aniatibi mine ibi bere mi okibo o pirime, papa okwein bu kengeke, okuma piki fiafia teme be kuro mi na-e, ani piki buokorome na minea oku mi kokoma ye-e. wa omine na sime siki, omine be ibi gose wa se dumo kon oku o nemime. mine na nyanabo be na o nwo dame se omine opuma torusiorime nwo be soni, o fiafia teme be bu weri bo biebele nwose oku mi okime. ani bu o bo dikidaye so masidonia na akaia na bie sime bereniapu mamgba nwo pirime. aniatibi oninea bu nyanabo be oku mi boro mun bebe masidonia na akaya na lame nwo be ye kengeke, okuma tamuno be bu o nyana bereni mi be bere mi soni mun nyo mamgba lasam. aniokuma, wa bupalimaye bara bu nyana se dukobia ye ofori-e. ini apu mamgba wa bo o la siki mi bu o seni wa oki ibi bara mi gbolomaye nwo dukome, o piki ini karasa oruma bu torusin se vinpiki tamuno be da oku mi na, piki firinwengi dumo kokoma tamuno be nwo piribia bara mi na, piki sobie bobia oria toku be korubia bara, oria toku jizos be ani o fib u sisema bo be, piki boari tamuno igani bu wa pekere pakuma bo be.   pol be tesalonaika bie nwengi firi mi  omine soni barana nemime, minapu, na wa bo omine la ye mi papa faye soke. o nemime ini filipai bie wa miesima piki wa wolo la oku mi na, ma wa bo tesalonaika bie omine laka simeogbo. se opu kikichuaye pakame nwo be soni minea tamuno be kuro kubie seni wa pirime wa se o bara bu bo ibi bere mi nwo duko o piri. wa ominea bara biari ye mi wa bi irimake, piki si kubie buke, wa piki epele seni gboribo soni tike. aninakaraka, tamuno be bi na wa okwein nwo be bara mi wa nwose okweinme, aniatibi ibi bere mi se bara bu chua gbein apu bara o nwo seni wa kienma okisam. tomoni-a bubelebia ye miebara wa nwo dokike, okuma tamuno be bubelebia ye re-e, minea kubie nemi bo be.  omine ibiokuma nemime na bipi bele wa nwose o damaboke, wa piki pukodoki okwein kon o pirike – tamuno be minea onyechiebo-e gboribo bara soni wa tokoni dokike, ominea bara soni wa dokike piki jin-apu bara soni, wa ineda ominea bara oki gbeinye omi-e nwo be soni, kraist okufirinwengiapu bara bu. okuma wa minea bu ma nemime wa omine na simeari siki, minea awo dikidikiari nyengibo bara. wa ominea bu nyana belema mi gose wa omine na ibi bere mi kenge nwo diaokike, wa piki minea dumo ma seni omine na diame. omine opuma minea bu yelame pikipikiye ofori-e, minapu, o se biekoroma warabe, wa bara werima kuroma firinwengi oku mi wa din na enekaka na nwose firinwengime, miese wa bufuka nwo so o piri eka bara wa tamuno be bara bo ibi bere mi nwo duko o piriari siki bu. 	 omine minea onyechieapu-e, piki tamuno be soni-e, na wa seni omine bereniapu ma na anga bara mi fiafia piki karakarame, ani piki duko simabia ye nyanake. o nemime na dabo se oria awo na anga oku mi wa se ominea bu bobo na anga oku-e. wa ominea kubie kuromame, wa ominea kubie deinmame, wa piki o beabe na o tamuno be biari oku mi nwose dumo kon, ani o chin na o bo ori na oria amanyanakiri mi na boma mi na nwo diaoki-e nwo be bo be. 	 wa gose piki siki mamgba miebaka se tamuno be beari be jin ye omi-e. wa tamuno oku mi okibo o piri siki, omine ani naa se piki ani okime, tomonibo oku bara o nwose ani oki ke, okuma tamuno oku bara o nwose ani okime, ani ani piki kokoma simeoku-e. aniatibi tamuno be omine bereniapu ma bie o firinwengiabe. minea minapu, nwo obu paka yema ani piki judia bie sime tamuno-a chochima bie paka yema-e, ani sime kraist jizos be piri apu ma. ominea se mi be apu ma bara omine ori gbori torusiorima ani ini soni juapu ma bara oriari ye-e. ani nyanabo jizos be na piki ikiankoroapu ma nab a apu ma, ini ani piki minea torusiorima apu ma-e. ini tamuno be bubeleka oku diki ini tomoni mamgba na kuroye mieari oku diki ini piki wa kiki dokime duaboroma okibo jinseapu ma piribia oku mi duko ini piri bu. min kuluma bara bu, ini siki mamgba mieari sima bo miebeinma ye nwo soari oku-e. se mioku ani be kuluma, tamuno igani mi bo inia ogono gbanasam  pol be bime o pikina mun ini la 	 mine okuma, minapu, ini kala siki bu ominea bu wa pu sikima siki, minea koroma buke, okuma oju bu-e, wa bari omine orika siki, wa piki opuma kpalakpalme bo omine oribia erechi wa bi me wa vinpiki omine damabo, iri na mina bun a gbori siki nengi ma ye nwo se kpalakpalme vinpiki o damabobia erechi okuma setan be bereni wa pirike. anibe kuluma, omine-e, jin apuke omine, mi wa toru se dikiari apu ma-e, piki minea biebele mi-e, wa se bubomari omubaraibi mi-e. wa nyanabo jizos be toroko bu, ani o bobia siki. kokomaye-e, omine ani minea budekichiema mi na biebele mi na-e anibe kuluma, wa bari ineda ani inema bolomake.    ani wa dukopeleye-e na wa oko weri ngeri sime ma munbia atens ama mi bie, wa timoti, minea minabo be nwose sein-ari siki, mine na firinwengi tamuno be piriari bo be, ibi bere mi nwo dukopakuma mi bu, ani kraist be gbolomaye mi. wa o firimame inyo seni ominea bu chuabia ye gose piki ominea bereni nwo mie kuromabia erechi. miese ominea bie gboribo soni ma torusiorima gose vinpiki obu da eka bara. omine soni barana nemime na nwo sime torusiorima ani tamuno be bereni wa piri yema be da ye-e. aniatibi wa omine na pa simeari siki, ma laka simeogbo wa duko o pirime na ini mine seni torusiori bie chubia, se omine ibiokuma nemi bara bu ani mioku, gbotubara paka sa ye mi-e. ani mi a gose timoti be se firima ye-e. a bari ineda ani inema bolomake, ani-erechi ari o se firimame, ominea bereni la oku nwo doki nemibia erechi. pikipkiye ofori-e ani ineda oko paka eke na oru be o telima so okuma, firi mi mgba bo papaya nwo some 	 mioku timoti be o vinpiki bosam, se ominea ibi bereni mi na belema mi na be bere nwo duko wa pirisam. o duko wa pirime na o siki mamgba ibi koroma nyana wa pirime, na o piki wa oribia erechi bime,mine soni omine oribia erechi biari bara mi.  ani bara mi bu, minea bufukama na minea torusiorima na bie mgba bu, wa o gbolomaye nwo se kubie kuromaye-e. aniatibi mioku mi wa kokoma dumo waraye-e, o nemikase ominea dumo bu nyanabo be na gboriye mie bu kuroma chie warabe bebe. mioku wa o tibi gose miebaka se minea tamuno be bebia. wa o toroko nyana biebele mi gose wa miebaka seni o beme o tibi gose. din na enekaka nab u, wa minea kubie mgba se o bara bime na o bereni wa piri wa toru na iriama se maa o obupalima ye ma se ominea bereni bu chua o piribia oku. 	 ye minea tamuno piki dabo be na minabu na, piki nyanabo jizos be na, barana ateli karakarama wa piri se wa bo o la ye nyanabo be barachua o piri, se o jinbo-jinbo belema, piki beinwasa belema nwo nyana nweni mamgba piri, ani wa o belema oku mi. min bara mi bu, ori inyo se o piribia, o miese o kara se fiafiabi, minea tamuno piki dabo be torukubu bu, wa nyanabo jizos be sime o piri apu ma na bobia siki. tamuno be biebelemari dumo mi  anibe kuluma, minapu, minea bara o dawome, o se dumo kon se ani tamuno be biebelemabia oku mi. min bara mi ani o seni dumo kon ari oku mi-e, kokomaye bu, se wa mioku wa nyanabo jizos be aere nwose o tekeabe na omine ani bara nengi bara nwose ye mie. aniatibi nyanabo jizos be se wa piri kuro bu wa se o dieaye ma o nemime. tamuno be o bime obu se tonbu weri, se sefi bu okorona-okorona obu sin. ye omine owuapu ma bobo inibo tan a anga gbein oku nwose anga, tonbu sime piki osi nyana bara bu, ojumini mi dikipukosoliari ye bu ke, oru bere nemiapu bara mi, ani tamuno be nemika apu ma.  min bere mi bu, ye gbori bo soni, aniokuma, inibo pembe kraist be duko nwengiaribo nwo miesima ma, anikanika obu gbin ma. wa tatari min mi duko o piri borosam, wa piki kuroma ominea berijineabe na nyanabo be o bufuka seni ani ie apu ma piribia.  aniatibi tamuno be o wa chinke na wa bo sefi dumo kon, okuma na wa bu se tonbu weri dumo bu sime-e. anierechi mi dieye mi sikibo goyegoye inibo tomonibo sikike, okuma tamuno be-e, ani oria fiafia teme be nwose o piri bo be. 	 ani bupalimaye soke se ominea juo bereniapu belemabia oku gose diri gien o firima. omine na minabu na tamuno be o se jinbo-jinbo belema gbein oku nwose o diesam. karakaraye duko bu, o piki min bara minwo miesam masidonia bie sime minapu mamgba bu, ani-erechi, minapu, wa o tekeme na omine oko mie tein. o dein dumo konbia bara o nwose ominea bu weri, toru se ominea firi bu weri na, piki ye konfi bu na o sime, wa tatari duko o piri boro sa bara bu. min bara mi bu, o boro berenika apu ma osi nwo nyanabia, se bari toru seni jinbo bu weri eke ominea bupalimabia ye ma bu. nyanabo be bo mi 	 minapu, wa bime o fiapu ma gboloma kokomaye mi nwo nemi, miese omine ngiri eka bara torusedikiye nyanaka apu ma mieari bara mi. wa berenime na jizos be fi se pikina fi bu siseme, ani bara mi wa piki nwo berenime na tamuno be jizos be na o bereni se fiapu ma na nwose chua okibia. 	 mioku wa se o dieari ye ma ani nyanabo be die oku-e na mine dumo simeogbo nyanabo be bobia ene mi labia apu ma, wa ini fiborosapu ma torokopelema mun eke. tibini enjelbo be bereton oloku puko bu, tamuno be odu mi fiebia se ori nyanabo be na minabu na bara na sobie korobobia. kraist be bereni boro se fiapu ma tatari fi bu sisebia. anisiki mi dumo apu ma ini nwo kobirima inia bu chua mun sotoru bu nyanabo be na iriamabia ye-e. ani wa nyanabo be na siki mamgba simebia oku-e. anierechi, o maa okweinma se jinbo-jinbo kubie kuroma. bukarakarama nyanabo be bo mi piri  ani bupalimaye soke, minapu, maa yema gien o firima, ani maa yema miebia siki na, piki ari miebia biri na. aniatibi omine na minabu na ibioku nemi warabe na nyanabo be ene mi furubo din bie bo bara nwose bobia. tomoni nwo bebia na, ye goyegoye dein se piki ibi warabe, nwo be siki ani bekema bufuka bo inia ogono gbanabia ye-e yi palima simekon eremenibo jike oku, inia bie pokosobia bo ofori-e. okuma minapu, omine o kanakana bie ofori-e, ene mi piki furobo bara nwose bunemika bu omine oki ma. omine mgba sime enekubu mi piri apu-e, ani sime enekaka mi piri apu ma-e. wa sime din mi anikanika kanakana mi pirike.  anierechi wa isi apu ma monoari oku mi nwose mono eke, wa mono bu sise se toru gbelema ggeinme. din bie mi tomoni monoari ye-e din bie mi ini iru bu torubamari ye-e. okuma ye mine sime enekubu mi piri apu ma toru deinma. wa bereni na belema na nwose agbo mie minea ekpe bu koroma, piki wa toruse dikiari duaboroma mi se okpo-chu mie chira,  tamuno be, bo oria igani mi be torusiori ori gose o wa sele okike okuma wa nyanabo jizos kraist be bu boro duaboroma nyanabia erechi-e. ani fi wa piri bo be, miese wa ori na dumo gbolomabia bara o bobia siki, wa dumo sime-o, piki wa fisa soni. anierechi o jinbo-jinbo kubie kuroma piki barachua jinbo-jinbo piri, mioku o mieari oku mi. kuluma dieaye na kereniabipi na 	 wa o tekeme, minapu, o kokoma osi nwose ominea ogboku firinwengiari apu ma piri, kraist be bereniapu dumo bu o da gbukukuma piki ye se o dieari apu ma. opu osi na belema na o nwose ini na anga kon ini nwengiari firi mi gose. ominea ogboku o deinma bu anga. 	 wa o tekeme, minapu, o tetema se papa sara sime firinwengika apu ma piri, balafadoki apu ma kubie kuroma, barachua inyo nyanaka apu ma piri, inema nyana bebo-bebo piri. omine ori na gboribo soni siye seni si gbeinke, okuma siki mamgba ani seni ominea miemieye chiema ibi seni jinbo-jinbo mie, piki nweni mgba na mie bu. 	 o siki mamgba biebele, siki mamgba teke, ye mamgba bu miebaka be. min mi ani tamuno be o bara bieari ye-e, omine be kraist jizos be na gboriye mie dumo mi bu. 	 fiafia teme be nwo dachiema ma. ikiankoro bu bo oku ma ngisi omine ari dikisima ma. ye mamgba pekele diki, ibi ye mi kapuma nwo olo, se siye goyegoye bu buton. 	 ye deinma se wa piripiri tamuno be o miese o ton bu sime, acho kirikiri bu se piki o koko – teme bun a, ima bun a, piki oju bun na, miese o berebarasi nyanapu so eka bara, wa nyanabo jizos kraist be bobia siki bu.  o chin bo be ani miebia, aniatibi ori ani kubie se bu gbana gbein bo-e. 	 minapu, o piki mine gose teke. 	 minapu bipi-nonju bara ὸ nwose bereni apu mamgba pipi-nonju. 	 wa nyanabo be kuro a nwose tekeme na o mi diri mi go bereniapu mamgba piri 	 wa nyanabo jizos kraist be dikibugerere mi omine na sime.                      pol be se tesalonaikapu ma seinma main karama firifirimadiri mi diepakumaye bipiogbosoka tesalonaika chochi mi bie pa beredekiboabe, ani toruse kraist be oria vinpikibo mi diki mi gose. pol be se main karama tesalonaikapu ma seinma firifirimadiri mi nyanabo be bobia ene mi lasam nwo be bereni mi gbolomaye ani ani dukofinjiariye-e. pol be min koroma mi nwo datekeremame, dukobelemabe na, tereme kraist be pikima bo simiemieye na sitibi na seni mun kuluma oke nwo labia, ani sitibinyana bo ini nwose chin bugbiripuma bo be tibida mi chuku bie, ani siki re ani kraist be bobia ye-e, ori o kraist be na tuburubia. 	okunwengibo be dukokuroma oria diri mi goapu ma pirime na ini inia bereni mi bu jikeka bara se chie kuro bufuka na torusiori na omi-e be soni, ori pol be na ojuo firinwengiapu ma na, mie oku mi mie ini fibia ye barana nwo nwengi pakumabo bu, se piki gagama ibiye mie bu sime. beretibi ma oruru bu simeoku mi diepakumaye .- tokonibipi na jinbobu ibiye dukona .- kraist be bo mi gboloma dieye ma .- kraist be dukonwengi mi be ibidumo .- kuluma okwein .-  pol be na, sailas be na, timoti be na bara bo firifirimadiri mi – 	ani bo tesalonaika bie sime chochi mi pirime, ani sime tamuno dabo be na piki nyanabo jizos kraist be na piri apu ma 	 ye tamuno dabo be na nyanabo jizos kraist be dikibugerere na deinma na se o piri. kraist be bo mi bu simebia berekon mi 	 wa siki mamgba o gose miebaka se tamuno be be gbeinme minea minapu, ani karakaraye so wa pirime, oko mie, aniatibi ominea bereni mi opuma seniabe, ominea bie bobo nyana jinbo-jinbo piri belema mi piki dubatein-abe. ani mi wa gose o seni bubomari ye-e tamuno chochi ma bie o weri inema se bereni nyana mamuari bara mi wa nwose bubomame omine oriari torusiorima na bufukama na bie. 	 min mi diepakumame na tamuno be berekon mi karakarme, ani gose omine oria amanyanakiri mi gbein apu nwo sobia, ani o gose omine torusioriari ye mi. tamuno be o karakaraye mi nwo miebia, o torusiori seni o torusiorimari apu ma nwo piribia. se ori iny sara se omine torusiori apu ma piribia, piki mine soni, o min mi nwo miebia nyanabo jizos be na oria kuroni enjelapu ma na sobie tolupaka bobia siki.  koriari fini na bufuka na se tamuno nemika apu ma na piki wa nyanabo jizos be ibi bere mi dukoye nwo mieka apu ma na nwo piribia siki. ini simegbasobia bufuka nwo nyanabia, nyanabo be torukubu ini ini sin sikimabia, piki oria boma nyana kuro mi bu na. ori ani ene mi bie bo oria tomoni mamgba bara boma okibia siki, omine soni inia ogboku simebia, aniatibi wa duko o piri oku mi omine ani berenisam. 	 min ani wa gose siki mamgba teke o piriari ye-e. wa minea tamuno be bara bime na ori o miese, ori o chin bo chu dumo mi o nwo gbeinbia oku. ye ori oria kuro bu o biari ibi-a ye mamgba mie beinma o piri piki ominea bereni mi be firi mi nwengi karama. min bara mi bu, wa nyanabo jizos be ere mi ominea bu bo boma nwo nyanabia, omine piki o bara bo boma nwo nyanabia, minea tamuno be dikibugerere bu, piki nyanabo jizos kraist be na. sitibi nyanabo be wa nyanabo jizos kraist be bo mi na piki mine be kobirima mun ori na sime mi gbolomaye bu ari o tekeme, iya minapu, kirikiri miebia ye nemikapu o nwo so ma ominea koroma ma bu anikanika na nyanabo be ene mi ani bosam nwo be ye mi ani o kubie lokomama. sosi, mine mi ani duko ye-e ini nwo bebia, wa ikiankoroari siki, anikanika na wa ani se diri bie giein seinme. o bereni se gboribo soni gbori boko bu boro obori se o chin ma. aniatibi ene mi ani bo eke okimun kuluma ininachin mi kiri oki piki sitibi nyanabo be mina bu diepakumabia siki labia, ini ton bene-bene kori fini piri sa bo be. tomoni tekeari ye goyegoye ori ani na tuburubia, piki tomoni seni tamuno kienma oki ye goyegoyena. ori obu deki gelema tein ari mgba nengibia, piki so mun tamuno oputekewari mi bie kponji simebia se bebia na ori tamuno-e. 	 o se biekoromaka na maa ye mamgba a duko o piri borosam, ari omine na simeari siki bu. ani soni min mi gose ma mioku pakaka ye omi-e o pki ani nemi warabe. aniokuma, anibe karakara siki bu sitibi nyana bo be budiepakumabia. tomoni chuku nemika sitibi mi ani saki ania firinwengisam, okuma pakabia ye mi ma ani bupakuma eke, okimun ani olo chiema bo be ateli mi bie ini nwo sumasin siki labia. anisiki, sitibi nyanabo be bupakumabia, okuma nyanabo jizos be bo sa bebe, ori o bipi bie owu mi se sitibi nyanabo be ba, se oria boma nyana torukubu mi nwose o famabia. sitibi nayanbo be setan be kuro na bbia se torukirikiri iruo-a bugbiripumaye nwo miebia. se obori se nweni chama sitibiaye nwo miebia fabia apu ma bu. ini gose fabia ye ani ini kokomaye mi daokike ini piki ani belemake ani duaboroma se ini piribia ye mi. anierechi tamuno be inia toruirima kuro nwo seni ini seinmame miese ini iruo ye mi berenibia bara. ani mi okibobia ye ani nwo kokomaye mi bereni dukuka se si mi bie sime biebeleari apu mamgba bere barasi nwo nyanabia.  duaboroma gose ini o seleokime 	 minapu, wa omine gose siki mamgba miebaka se tamuno be bebia, omine nyanabo be o belemasa apu ma. aniatibi tamuno be teme be kuro bu boro o seleokime bo tari duaboroma nyanabia apu nwo sobia erechi o se oria ton bu sime-a tomoni nwo miebia oku, ani o kokomaye mi nwo bereni ye gose. wa duko o piri ibi bere mi bu tamuno be boro o chin min mi bie chume ori o chinme miese o lalamaye o nwo diaokibia bara wa nyanabo jizos kraist be boma mi bu.  anierechi o kuroma chie wa seni o die sa kokomaye ma be na, minea tamuno bere duko siki buna, wa piki gien firifirmadiri ma bie na. 	 ye wa nyanabo jizos kraist be na minabu na, piki minea da tamuno be na, wa belema bo be, piki oria dikibugerere bu boro simegbaso kubie kuro na ibi torusedikiye na nwo seni wa piri bo be, o kubie kuroma piki o mie kuroma se o siki mamgba ibiye mie piki ibiye duko. o teke mine piri  anibe kuluma, minapu o teke mine piri miese nyanabo be oku mi sarama wasamabia bara, ini piki osi bu wero ani okibia oku ani ominea ogboku mie bara mi. o piki teke miese tamuno be sitibi na si apu na bara bie wa oki pakumabobia oku aniatibi nweni mamgba oku mi berenike. 	 okuma nyanabo be kubie seni bugbane gbein bo-e, o piki inyo seni ominea bie chuabia se ye o laka bara bu sib o be bara bie o koko pakumabobia. nyanabo be piki kubie kuro se wa pirime ominea bu, wa nemi kpainmame na wa duko o piri bara mi o nwo mieabe o piki oko miemamunbia. 	 ye nyanabo be ominea kubie mgbolu ma dagbukukuma se o tamuno be belema mi nwo kainbo tein piki kraist be piri yeinema mi na. gbarimaka bara bu sime tomonibo piri se nwengibia firi mi 	 wa nyanabo jizos kraist be ere bu wa ton o piriabe minea minapu, ini nwo ikula dumo kon-ari apu ma bu o busin, ani wa se ini piri tetema ma oki dukuka apu ma. omine na minabu na ibioku nemime na wa se yemie bara mi o nwose ye mie gbeinme. wa omine na sime siki wa ikulake. gboribo bara so wa barachua daokike gbeinka bara bu. aninakaraka, wa fi bereni firinwengime, din na enekaka na wa inyosarake, miese wa igbikifa okibo ominea bie gboribo so piri eka bara.  wa min mi nwo mieme, o barachua wa piri-e neo bi kuro ominea bu wa nwo nyanake nwo be ye goseke wa dikidabia ye nwo so o piribia ye gose wa oko mieme. wa omine na sime siki wa duko o pirime na firinwengi dokika bo goyegoye o bereni se inibo yefi ma. 	 wa gose min mi nwo duko ye, aniatibi wa naame na ominea bie dapu ikula dumo kon-abe, gboriye so mie dukuka se bu seni jin-apu bere bie chuma boro sikima okuma. wa nyanabo jizos kraist be ere bu wa ton minea tomoni ma piri se inia berijineabe ominea ogboku na ini inia dumo ma nwo seni oruton se firinwengi ini fibia ye nyana inia bu ma piri 	 okuma omine, minapu ma, ibiye mie bu inyo obu fa ma. sosi ominea bie wa seni ofirimari oku mi mieka bo pakabia, nemikase ani oko pakame bebe, omine obu elekima chua, se ori na gboriye so mie gboloma ma, miese obu gererebia bara. 	 okuma o tarakabo bara nwo seni o weri ma aninakaraka, o minabo bara nwose o berijine kuluma okweinma 	 	 ye nyanabo be na minabu na, minea deinma mi be chuku be siki mamgba deinma se o piri, piki boko boko bun a. nyanabo be omine mgba na sime. 	 iri barana i bara se min pol be bara bo kerenibipi mi gieinme. min a se diri goyegoye bie iya ere giein oku-e, min a giein-giein oku mi-e. 	ye wa nyanabo jizos kraist be dikibugerere mi omine mgba na sime.    pol be tatari se timoti be seinma firifirimadiri mi diepakumaye 	 	timoti, kraistdukonwengi asemenibo be esia main bo-e, nyongoroma jubo-e se dawu be grik bo-e. o bo pol be na oria firi mi nwengi gboloma piki barachua o piribo nwo some. pol be se tatari timoti be seinma firifirimadiri mi tere-a ye mi ani dukoari ye-e dada. 	tatari firifirimadiri mi berijineye-e, iruo dieye gbolomaye bu chochi mi bie. min dieye mi, juapu ma na juapuka apu ma na kon-ari kirikiri koroma ma bu nyana bereni mi bu ani serereme, ani na min tomonikiri mi siye-e, piki na tomonibo duaboroma nyana mi, ani kiri bara se boima yenemi bu kenge-e, piki se miemieye bu chubia ye bun a, ani da fiaye siki bun a piki eresimeka bu na-e. 	diri mi se chochi firinwengibia oku na piki tekebia oku na bie omi-e piki tibini ma na barachuapu ma na kon gbein dumo bara mi ani nwo duko finjime. anibe kuluma, ani tetema se timoti be pirime ani ibi firinwengibo so jizos kraist be piribia oku na piki kpokpo bu sime bereniapu ma bu sime o piri firima gbolomaye na. beretibi ma oruru bu simeoku mi diepakumaye .- chochi mi na ania firinwengiapu ma na gboloma dieaye ma . – . sime timoti be piri dieaye ma oria firi bu . – .   min firifirmadiri mi pol, kraist jizos okunwengibo be bara ani bome, ani tamuno minea duaboroma bo be na piki kraist jizos wa torusedikiari bo be na ton bara bu – 	 a se timoti, bereni mi bie iya kokoma toku be seinmame 	ye tamuno dabo be na kraist jizos wa nyanabo be na dikibugerere na dikitibifoin na piki deinma na se i piri.   iruo dieye be bereijinema 	 a bime i efisos bie sime, a duko kuroma i piri bara bu, a boro so masidonia nwo muari siki mi bu, anio sime dapu iruoaye nwo dieabe, ton ini piri na ini bari okosme ye die ma. duko ini piri ini ari egberi-a berema duko mi na piki ari nangwo biejuadapu erema be diri ma go mi nab u barasin, maa ye ma berejinea kenge mi ari dekiboboye-e ari tamuno ibi firinwengi-nwengike, ani bereni bu ini boro nemi ye mi.  min mi gose ton ye, ani kubiemgbolu bie sime belema mi nwo wosisema-e, fiafiasa sin a ibi na nemi kubie na piki gwaka bereni na-e.  dapu mina ye ma bu barsin mun nemi bie ofori bere duko mi bu boro irifasam. ini bime ini tamuno oloko dieapu nwo so, okuma ini kon-ari okweinma ini kainboke, ini gose ania bu kuroma chie ye dukoari bere mi tibi soni ini nemike. 	 wa nemime na oloko mi ani ibime, ani se firinwengi na ibi bara nwose firinwengi okuma. wa se biekoroma gbeinme na olokoma ini chua se ibi apu pirike, okuma ari sime oloko kan apu nwo pirime, kurakaye mie apu na, tamuno nemika apu na, si bu bein apu na, ani sime tekebia ye nyanaka apu pirime, piki teme-anga miemieaye nyanaka apu na, inia dapu na nyengiapu na ba apu na, nweni ba apu na. fiafiaka dumokon-apu na, sefiapu na, tomoni furuapu na, iruo kon-apu na, iruo onyechieapu na piki kokoma dieye mi na tuburu ye mie apu na pirime. aniokuma dieye mi, ani ibiokwein mi bie sime ye mi ini se i barachua duko nwo be ye mi ani boma na belema na nyana tamuno be bara bo ibi bere mi-e. tamuno be nyana dikitibifmi be miebaka 	 a miebaka seni wa nyanabo jizos kraist be beme, inyo seni iya firi bu i piri bo be, a miebaka se o beme, ani i gbeinme nwo be bara nwose i kienma bo be, piki i tonme na a firinwengi o piri, borosa siki ari obu siye dukome, o torusiorima piki o wolome nwo be soni. okuma tamuno be o dikibugerere nyana i pirime, aniatibi ani siki ma a bereni nyanake, piki a mieari ye tibi soni a nemike. se wa nyanabo be oria beinwatawata dikibugerere mi nwose i ogono sarame, se bereni mi na belema mi na ani sime wa piri ye mi nwose i pirime, kraist jizos be na gboriye mie bu wa nyana ye ma.  min mi kokomaye-e, piki bakama buokorome, bereni gbein bere-e na, kraist jizos be tomonikiri bome i duaboroma gose iri inia bu sitein bo-e. okuma tamuno be o dikitibifoin nyana i pirime, miese kraist jizos be iri na mieari ye bu bakama yeinema nyana iri siapu ma bu sitein bo be piribia oku miese dikidabia bo a nwo so obuko bo o bereni se simegbaso dumo mi nyanabia apu ma piribia erechi. ye osi na boma na sime ori simegbaso amanyanabo, fifikabo piki toruseoririkabo, ori kenge tamuno be piri mun bene la amen. 	 timoti, iya toku, a min oloko mi nwose i bara chuame, ani bolo siki ngisi ikainkoro okweinma ibu duko boro sa bara bu, ye ari okweinma iya owuniaye nwo so ibi owu mi i nwo soari siki se iya bereni mi na iya fiafiasa sin a ibi na nemi kubie mi nwo olochiema, dapu inia ibi na si na nemi kubie mi pokika bu boro inia bereni mi simasam. ini be dapu, ani haiminios be na piki alekzanda be na-e, ini sabama oru be kuro mi piri bu a boro fomubara se ini pirime min mi ani ye se ini diebia se ini bari tamuno fiesima eke. chochi mi be teke  tatari ye, a bi kuromame na, o kuroma tamuno be bara ye bi obu piri, teke, yebi jin apu piri, piki miebaka seni o be tomoni mamgba tibi gose amanyanapu gose piki kuro nyana se bereton-ari jin apu mamgba na gose, miese wa yawuma dein dumo konbia bara, mangima nyana tamuno be bu, piki karakara torugbein dumo kon bun a. min mi ibime ani piki tamuno be minea duaboromabo be bubeleme. bi na nweni mgba duaboroma nyana nwo be bo be, piki bo kokoma ye mi nemi nwo be bo be. aniatibi gbori tamuno mi omiye, gboribo piki omi-e tamuno be na tomoni ma na nwo oki gboloma bo, ani kraist jizos be-e, tomoni mamgba pekere gose mina bu se agba mie bo be. ani mi diepakumame na ton weri siki mi bo la siki, tamuno be bime na nweni mgba duaboroma nyana. anierechi mi ini i se seinye-e, na ari okunwengibo na yediebo na nwo so se jinseapu ma piri-e, bereni mi na pki kokomaye mi na be oku mi dukopakumabia ye gose ari iruokonke a kokomaye dukoabe 	 chochi mi mieari siki goyegoye, a bime owuapu ma teke, mina bu se tonbu weri tamuno be piri sa apu ma ini ine inia barama dekichiemabia, igani na berejinea na ofori bara bu. a pikina bime eremeni ma inia bu ma nwo kpainma se nemi nyana inia buchuaye na gbolomaye bu ibioku seni ye biri i mi beke na ini pukosolima bara nwose inia tibinimema weri, anikanika goli na yela ogbulu na kilari na, ougbiki la biriaye ini nwo biri-e, okuma ibi yemie bara nwo nyana, ani tamuno tekeari eremeni mie gbein bara bu. eremeni ma ini okweinka bu sime yedawo gbeinme piki opu buiderima bu ma. a bereni ini pirike na ini yedie anikanika owuapu bu kuro nyana ini okwein ma. aniatibi adam be tatari tememe se ivi ma bo tememe. adam be ini piki nwo seni obori chinke eremenibo ma mi ini se obori chinye-e se tamuno be oloko i nwo kanme. okuma eremenibo ma ini a duaboromabia ari be awo yi siki bu, a nemikase bereni bu na belema bun a bu se tonbu weri sime se inema bu bukpainmame bebe. chochi mi bie toroko isun-apu  min dukoye mi kokomaye-e na, tomonibo kubie chochi tibinibo so gose chie-chie-chie bara simeme bebe, inibo opuma ibi firi nwo dokime. chochi tibinibo sobia bo ori obu duko simabia ye nwo nyana eke, gbori eremenibo kenge mi o simebia ye-e, o toru kweinmabia, ori ineda bu olobia, piki bu se orutonbia ori igoniapu daoki oria wari bie chubia ori ineda yediebia. ori irubu torubamabo so eke piki kuroye mie eke, ori obu nemi se piki deinbia ori igbiki belema eke ori ineda ibioku o furo mi nwo kobiribia, piki miese oria awo ma oria awo ma ori osi se piki o bipipokibia. aniatibi tomonibo o furo dikidikibia oku nwo nemika okuma, nde inibo ineda tamuno chochi mi nwo dikidikibia oku bereni mi bu ogu la sa bo o nwo sobia miese obu dekichiema eka bara opuayemie bu, miese o beresi nyana eka bara, oru be mie oku mi. chochi bie ofori tomoni osi se piri bo o nwo sobia, miese ini o bugereremaka se ori oru be dian bie koro eka bara. chochi mi bie barachuapu 	 chochi bie barachua firinwengiari apu ma ini ibi yemiebara nwo nyana se inia kubie pakabo firi nwo nwengi ini opuma iru bu ma piki igbiki puko chua ma ini kapuma bereni mi bu diebelema sa kokomaye mi nwo olo fiafiasa sin a ibi na nemi kubie bu. ini tatari ini elekima diki, anisiki ini dadiki mi borome bebe, ini firinwengi. inia erema soni ibi yemiebara nwo nyana, se nweni se fiema boro ma ini kwein toru nyana se yegoyegoye bie karakaraye bu chie. chochi bie barachua firinwengiari bo be gbori ermenibo nwo sime, se ineda ibioku se oria awo ma na o furo na nwo dikidiki.  ibioku seni inia firinwengi barachuapu ma, ini chiekiri nwo nayana inia bu ma piribia piki ineda kurotoru se ini kraist jizos be bu nyana bereni mi nwo dukopakumabia.  opu boiye mi 	 a min diri mi nwo gien i piriari siki, a toru se dikiabe na a boloka bo iri na iriabia. okuma a bob u obudame bebe, min diri mi miese i nemibia wa tamuno be furo mi bie minea bu se weri gbein bara, ani dumo tamuno be chochi mi, ori ani ogbochin na onu na so kokomaye mi piri bo be-e. minea tamuno teke bara mi bie sime boiye mi duba la bara mi pikibia gboribo soni ofori-e 	tomonibo bara o nwose pakabome, 	teme be ori be karakara mi nwo diepakumame 	enjelapu piki ori orime. 	sema ogboku ini oria bere nwo dukome, 	bebe tominikiri mi o berenime, 	se ini o se iwo so bie mume.  iruo yedieapu ma  teme be gainma dukome na dapu kuluma sikima bie bereni mi bu barasinbia, ini iruo-a temema dukoari ye nwo miebia, se siatemema dieari ye ma nwo duko nwengibia. obori se nweni chin iruokon apu, nwo sime dieaye nwo wasamasam, inia sina ibina nemi kubie ma fisam, ini ofiri ikulele seni dokimasa ye simeoku. oko sime apu ma min bara mi nwose yedieme na ani karakarake debo na irobo na sime, piki karakarake da fiaye nwo fi. okuma tamuno be ari fiaye ma nwo tememe fibia erechi, miebaka be teke nwo kon so siki, ani bereni apu ma-e, ini kokomaye mi nwo nemi so siki bu.  tamuno be teme ye goyegoye ani ibime sikibia ye ofori-e, okuma miebaka be teke bu ini yegogoye nwo fibia aniatibi tamuno okwein mi na teke mi na miese tamuno be wa fi gbein fiye bara se ani okime. kraist jizos be, oria ibi firinwengibo 	 i nemikase ma dieaye ma nwose minapu ma dieme bebe, i ibi firinwengibo so kraist jizos be piribia, i nwo bereni mi be okweinma na i duko nwengisa kokoma dieaye ma na nwose teme-anga be fiye mie ibu kokoari siki. okuma ari tamuno miemieaye bu ofori berema bie ibu sin, ani duko na gbeinka ye ma. ibu se tamuno kike dumo mi be dawoye bu weri. oju dakadiki mi nyana soye omi-e, okuma teme-anga be oju dakadiki mianga na anga na bu ani soye nyaname, aniatibi ania bu dumo omi-e mioku na piki bobia siki bun a. min mi kokomaye-e, tomonibo okorona ani oki piki bereni gbein ye-e. wa kpalakpala piki gagama firinwengiabe, aniatibi wa toru se dumo tamuno be dikiabe, ani nweni mamgba be duaboromabo be, aitein-anga o bereni apu ma. 	maa ye ma ton se piki ari die. bereni se gboribo soni i dikisima ma iri asemeni toku ye gose, okuma bereni apu ma dikida bia bo nwo so-o, iya okwein bu na, iya yemiebara bun a, iya belema bun a, bereni bu na, piki karakaraye bu na. iya siki na inyo na nwo fama tomoni ogbo mi bie tamuno be bere mi duko ini piri, piki ye se ini die okimun a bobia siki la. i bie sime teme-anga diepiriye mi ani siki ma, ani ikiankoroapu ma dukopakuma se seniapu ma inia barama se i ogono gbana siki bu bo i piri ye mi. maa ye ma seni miemieye bu chu se ibu seni ari piri, miese nweni mgba iri be toroko mun mi nwo oribia bara. ibu obi, piki iya dieaye ma obi. maa ye ma nwo miemamun, aniatibi i oko mieme bebe, i ibu na i dukoye naari apu ma na nwo duaboromabia. miese bereniapu ma piri gbeinye  din se i nengibo diki-igani ma, okuma i da-e nwo be bara se okwein kon o piri. iri din se nengiapu ma iya minapu bara se ini oki. nyegiapu bara nwose senisa eremeni ma oki eremeniawo ma iya minapu bara se ini oki, si nemika dumo bu. 	 osi seni kokoma deapu koroma fisa eremenima piri. se debo koroma fisa eremenibo nemikase awo nyaname anikanika aria awo yi awo nwo nyaname bebe, ini tatari ini pakabo furo bie tamuno be firi mi nwo nwengi, mi bara bu ini yiapu ma, anikanika ini yiapu ma yiapu ma inia bu nwengisa firima nwo gbein, aniatibi ani mi ani tamuno be bubelebele ye-e. debo kokoma koroma fisa eremenibo ma, se dikidikibo nyanaka bo ma a toru se tamuno be nwo dikisam, o tekemamun se o bara barachua biabe din na enekaka nab u. okuma mina bu seni butima bu werisa debo fisa eremenibo goyegoye ari bo ma ani fisa bo-e a dumome nwo be soni. maa oloko ma nwose ini piri, miese gboribo soni inia bie dukosimabia ye nwo nyana eka bara. okuma nemikase inibo minapu dikidiki dukukabo omi-e bebe, anitein-anga o furo bie apu ma, ori bo be o bereni mi pikisam, ori piki sitein berenika bo be nengisam. 	 debo fi sa eremenibo bu ma kura tesi laka bo se deapu fisa eremeni ma be kienbipi bu chua ma, ani mi sikima, gbori siki kenge se owubo simesa bo bia. piki ibi mieye bu ere pakabo, ibioku se aria awo dikipakumabo sa eremenibo, igoniapu belema bo, barachua inibo juo kraist bereniapu pirisa bo, barachua bufuka bie sime apu pirisa bo, piki abu mgba se ibi mie mi pirisa be bo. 	okuma deapu fisa iremeni ma ini se chua kien ma aniatibi ini biari ye ma miese ini owuapu sime bisa bebe, ini kraist be dikitoru sinsinme. se ini tatari bereni o piri ye mi kansa be beresi nwo nyanabia. ini piki siki fama dumo nwo dawo konbia, gbori wari bie so paka mun jin wari bie sobia nwengi nwo konma borobia siki okuma ani sitein-anga ini goliabipi nwo dawo belemama borobia se bu se ini gbolomaka bere bie chuma borobia, ini okwein gbeinka ye nwo dukoma borobia. anierechi ani i bubele ye nwo sobia deapu fisa eremeni ma nemikase owuapu simebia okuma, awo nyana, se inia warima nwo dikidikibia bara miese ini acho se tarakapu piri se ini wa duko sima eka oku. aniatibi deapu fisa da eremeni gbotubara vinpiki oru be dukosam. okuma kraist be bereni eremenibo inibo furo bie debo fisa eremeni nwo nyaname bebe ye ari ini dikidiki, se ani ikuye mi nwose chochi mi ogono gbana ma, miese chochi mi sime deapu fi se ngeri sime apu ma nwo dikidikibia bara. 	 seniapu ma, ateli isun-apu bara bu ibi firinwengiari apu ma mama kiri be gbeinye se ini piri na ibime, anitein-anga nwo kuroma tamuno bere mi duko piki ani dieari apu ma.  aniatibi fiafiadiri mi nwo beme, nambulo be bipi fina ma ori ipiamgba mgboluma nwo pisiari siki, ani piki na nwo beme firinwengibo be oria gbeinye se o piri na ibime. se senibo punuma bere nwo poki ma, mama apu anikanika ani nengi onyechieapu ani miekuroma sikima okuma. tomoni ogboku si mie apu ma dikigani miese kon apu ma balafa nwo nyanabia bara. 	 tamuno be na kraist jizos be na, piki fiafia enjelapu ma na torukubu bun a, a kuroma duko i piriabe na i ma dukoaye ma nwo miebia gboribo soni torudikika, piki torukunka bu, i miebia yegoyegoye nwo mie. tamuno firinwengibia bo i ibioku inibo dumo nemika simeogbo bara se inibo ogono gbana ma, jin-apu si miemieye bu ibu se chu ma ibu se oruton-e. 	 mengi kenge nwo bu ma, okuma kele iru kalaye oki i bulo mi gose i nwo sarama obiari siki.     	 dapu si kikimake, inia sima ini se mun bere bie chuchume, okuma isi apu ma be sima obuko mi ari pakapaka ye-e. ani gbori bara mi bu ini belema ibi miemieaye oririme, ibioku belepakaka ye ma soni ari boike.  ye omini ma ini nyanapu ma osi ye mamgba bu, miese gboribo soni tamuno be ere mi bu wa dieari ye mi bu na siye duko eka bara. ye bereniapu ma inia omoni ma dikisima ma gbeinme, aniatibi inia firi bu soye fiari apu ma, ani bereniapu na belemasa apu na-e. iruo dieaye na kokoma ala na 	maa ye ma die se piki ari se tetema piri. jin kiriaye diebo goyegoye se wa nyanabo jizos kraist be kokoma okweinma na kuraka piki minea tamuno bere nemi yedie bara na kuraka bo be  inibo opuamieye na woloma warabe, inibo piki nemi ye ofori-e, o kuraka bara se ye igbani piki kamuso se okwein dokime, min mi deki boboye ani bunwonwo, kamuso, wolo, kuraka bara se toruse-yekienma, piki siki mamgba berejinea si kubie nyana, piki kokomaye mi bari inia bie ofori-e. ini nwo chinme na ini tekeariye bu ani ini boro se alakonbia ye-e. 	 ibime, tamuno nemi mi ani tomonibo miemieme inibo ibi bara se pere, nemikase inibo nyanaye inibo bun a deinkorome nwo bebe. cheye wa boro nwo seni tomonikiri mi bo gboriye soni ofori-e cheye wa ineda nwo oki tomonikiri mi bie pakaso be gboriye soni ofori-e anierechi, wa nemikase fiye na chuabia ye na nwo nyaname bebe, ani omine na deinkoro gbeinme. okuma alakon dokiari apu ma ini mun telima bie so se dian bie koro, ton-a obori-aye na ye se nweni lamalamaye na bie bu sosome, ani tomoni fono mun fan a fin a bie chuchume. aniatibi igbiki belema mi ani torukirikiri si-a miemieye ma be chuku mi-e. dapu ani nyanabia erechi kubie chie-chie so-okuma, ini bereni mi ateli nwo nwengi gbari se ton-a kururu bu inia kubie kansam. pol be se timoti be datekerema ye mi 	 okuma iri, tamuno tomonibo, maa yema dikibuton. kuroma karakaraye mie na, tamuno nemi na, bereni na belema na, inema nyana na, piki dein teme nyana na nwo doki. iya inyo la bara nwose iya bereni mi be mangi kon, se simegbaso dumo nwo nyana ibu piri aniatibi mi dumo mi gose ani tamuno be i chinye-e, ton-a onyechieapu toroko iya bereni mi i nwo dukopakuma siki bu. tamuno be toroko bu, dumo se ye mamgba piri bo be piki kraist jizos be ani pontios pailet be toroko kuroma oria bereni mi dukopakuma bo be toroko nab u, a min mi nwo ton i pirime. ini ton i piri yema mie, se kubie se bugbane gbeinbo bara se ari koko okimun wa nyanabo jizos kraist be bobia ene mi la. oria bo sikimi tamuno be mi ani tonbia ye-e, belemasa piki ngeri bereton bo be, amanyanapu mamgba be amanyanabo be, piki nweni nyanapu mamgba nyanabo be. ori kenge mi fifika bo be-e gboribo soni ineda kpekima eka enekubu bie anga bo be. ori ori sa bo ma ofori-e, pikina ineda ori oribia bo ofori-e. ye osi na simegbaso bereton na sime o piri amen. 	 duko min dumo mi be alakon apu ma piri na ini opuayemie ma, piki toru se tibiofori ngokon diki ma, okuma toru se tamuno be diki, yegoyegoye nwose wa piri se wa se butimari bo be. duko ini piri ini ibi mi-e, ibi-a firinwengi ala nwo kon, ini imuku dumo kon ma, okuma bukarakarama inia ye nwose jin-apu na diafi. min bara mi bu ini ngo kobirima inia bu ma piribia, mi ani torokoju kuro chukuseke dupari so ini piribia ye-e. anisiki ini ineda kokoma dumo mi nwo nyana inia bu piribia. 	timoti, ini se i barachua dikidiki nwo be ye mi se ibioku kpa, tamuno miemieye bu ofori okwein na nemi ofori berejinea na nwo dikibuton, ani dapu irima bara bu nemi se chin ye mi. aniatibi dapu okime na ini yenemime ani bu boro bereni mi bu acho irisam. 	tamuno be dikibugerere mi omine mgba na sime.    	         pol be se main karama timoti be seinma firifirimadiri mi diepakumaye 	pol be se main karama timoti be seinma firifirimadiri mi bie bakama sime-a ye ma ani o se dada timoti be piriari tetema-e, ori na firinwengiari kala asemenitoku na barachuabo na bara bu. dawoye mi be tibi ani yeinema. o tetema se timoti be piri piki o kubiekuromame bereni nyana bara se onyechie jizos kraist be pirimamunbia erechi, piki ibi bere mi na olomu oboku mi na be kokoma dieye mi nwo olochiemabia bara, piki oria yediebo na piki owkweinkonbo firi mi na nwo nwengibia oku, torusiori na dapaka na, bie bu. 	o sosikima timoti be berejineme ani bu se oboriso bara na mieyenemika bara na se berejinea bu chu mi dekibobo fa gboloma ye bu, ani mie ibi ofori-e, okuma ari si ye seni pokiari apu ma miemieme. 	ani mgba bu, diri mi gienbo be oria dumo se elekima mie timoti be biekoromame o gose piki oko mieye na – oria bereni mi na, yeinema mi na, belema mi na, ikirima mi na, piki buochua mi be torusiori mi na. beretibi ma oruru bu simeoku mi diepakumaye .- tokonibipi na tetema na . – . datekerema na berijine na . – . ye pol be na simeoku mi . - kuluma okwein . -  	  min firifirimadiri mi pol, ani tamuno be bi bara bu, kraist jizos okunwengibo be bara ani bome, mun nyanabo be bereni oria tomoni ma piri dumo mi be bere dukopakuma ini nwose firima bo be, ani kraist jizos be na gboriye mie bu wa nyana ye mi – 	 a se timoti, ibu yela toku be firimame 	ye tamuno dabo be na kraist jizos wa nyanabo be na dikibugerere na, dikitibifoin na piki deinma na se i piri. miebaka be na kubiekuroma na 	 fiafiasa sin a ibi na nemi kubie a nwose miebaka se tamuno be beme, a firinwengi piriari bo be ani iya biejuadapu ma mie bara mi. a miebaka se tamuno be beme ari iya teke bie i se biekoromari siki din na enekaka bu. i sara owu mengima a nwose biekoromame, a piki opuma i oribia erechi bime, miese ari opuu biebele nyanabia bara. ari i nyana epele ofori bereni mi nwose biekoromame, iya opu nyengibo lois ma na i nyengi yunais ma na nyana bereni bara mi, a berenime na iri soni ani nyaname. anierechi, a se i biekoromabe na a bara se i tibi ogono gbana siki tamuno be se i piri diepiriye mi bereni ma se ani fi. aniatibi tamuno be se wa piri teme be kuro na, belema na, buolo na nwose minea bie chu beinmame. 	 aniokuma, onyechie wa nyanabo be piri mi ani bugerere se i piri ma piki iri kraist be tibi gose ikoli so bo be gose bugerere ma. aninakaraka, iri soni ibi bere mi gose torusiori, tamuno be i se ani miebia be inyo nwose i piri warasiki. omine duaboroma piki wa chin oki se oria tomoni nwo miesam, wa nwengi sa firi goseke, okuma o tonkoroma sa bara na oria dikibugerere na gose-e. siki mi ma laka simeogboo kraist jizos be bu boro mi dikibugerere mi nyana wa pirime,  okuma mioku, minea duaboromabo kraist jizos be bo mi bu, ini ani miebelema wa pirisam. o miese fi kuro mi kulumasam, se ibi bere mi bu boro fieka dumo mi nwo mie belemasam. 	 tamuno be i tonpakuma bosam okunwengibo na yedieboo na bara bu ibi bere mi dukopakumabia erechi. se min mi gose a maa torusiorima nwo oriabe. okuma i kubie pa kuro warabe, aniatibi a kubie se bugubana bo be ari o nemime, a piki berenime na ori ineda o se i barachua ye mi se deinma weri mun ani ene mi nwo labia. a se i die kokoma okweinma kapuma ari olo chiema i diki nwengibiaye bara bu, se mine be kraist jizos be na gboriye mie bu wa nyana bereni mi na belema mi nab u sime. minea bie anga fiafia teme be kuro bu, ini se i barachua ibi-a yema kapuma nwo olo chiema. 	 i nemime na esia pekere bu sime apu mamgba ini i bu pu sikimasam, piki faijilos be na hamojinis be na soni. ye nyanabo be onisiforos furo mi dikibugerere, aniatibi ton-a siki o nwose i kubie kuromame, ari ikoli bie omi-e nwo be ye mi ani o bugereremake. okuma o bo rom la kirikiri o saki i doki nweni-i o bo i ori siki lame. ye nyanabo be dikitibifoin nyana o piri ani ene mi bu efisos bie o se i mie ibi la oku i ibiokuma nemime. kraist jizos be oria kubie se bugbana gbein owunibo  iri iya toku be okuma, kraist jizos be na gboriye mie bu wa nyana dikibugerere mi bu boro kurobo so-o. ton-a onyechieapu toroko bu, yedie bara bu a dukopakuma i naa sa ye ma oki ari se kubie se bugbane gbein apu barachua, ani ineda ari se ye se jin-apu diebia apu ma. 	 kraist jizos be oria kubie se bu gbana gbein owunibo bara bu, iri soni i lalama torusiori mi diaoki. owusoari owunibo bibia ori o tibida owunibo be bubelebia ye nwo mie, ani-erechi o bi eke ori obu se owu bie ofori apu dumo na woloma. arudua mangi kon-ari bo ineda ania diepiriye nyanabo eke, ori anibe olokoma kokoka simeogbo. kuroma firinwengi sa ozu-dipibo be tatari sokubia fiye bu yedia oki gbeinme. a dukoari ye ma nwose koroma bu chu, aniatibi nyanabo be i miese i ineda maa ye mamgba nwo kainbobia. 	 jizos kriast be nwose biekoroma, ini fibusisema bo be, devid fur obo be a dukoari ibi bere mi bie ini ani die oku mi. aniatibi ari ibi bere mi dukoye gose i torusiorime, ini pikina ikoli se i ikasime, ani oloko kanbo mie oku mi. okuma tamuno okwein mi ani ikoli soke. min mi gose a yegoyegoye nwo inemame tamuno be seleokisa tomoni ma tibi gose, miese ini soni kraist jizos be bu boro bo duaboroma mi nwo nyana bobia bara ani simegbaso boma okibobo ye mi. min mi kokoma ye-e 	 wa nemikase ori na fime bebe, 	 wa pikina ori na dumobia 	 wa pa inema bu simemamuabe bebe, 	   wa piki obu so beretonbia. 		se wa nemikase o pikime bebe, 		ori soni o wa pikibia 	 mine nemikase kubie se bugbane gbeinka apu-e bebe, 		ori kubie se bugbane gbein bo-e 		aniatibi ori ineda obu piki eke ini bereni okisa firinwengibo 	 min mi se iya tomoni ma biekoroma, se tamuno be torukubu bu kuroma inia berijine na ini okwein mi gose owuso ma. ani ibi ye mie eke, okuma si ye kenge mi ani se pokiari apu ma miemieye-e. iya inyo la bara nwo mie se tamuno be beinma i oki, oria firi gose bugerere nyanaka firinwengibo bara bu, piki karakara bara nwose tamuno kokoma okwein mi dieari bo bara bu. ibu sikima, tamuno nemi nyanaka piki yenemika dukoaye ma bie, ari mieari ye ani tamuno bu tomoni de bolo nyo bu koroma kenge-e. oko sime dieye mi ojumini mi okopeiari ino sime oku simeme, oko sime bara se yedie mama apu ani haiminios be na filitos be na-e. ini kokomaye mi bu barasinsam, se da bereni apu nwo pikirimabe inia bereni bu, nwo be na mine be fibusise mi kirioki borosam nwo be ye bu. okuma tamuno be dipi sa kuro chukuseke dupari mi ngisi jike eke se maa okweinma ani ogono gien warabe nyanabo be oria tomoni ma ori ini nemime se, a sime nyanabo be pirime nwo be bo goyegoye kurak miemieye bu busin. 	 opu wari bie kirikiri efere na boli na omi-e goli na seleba na ini nwose daye mieme, isiaye ma chin na abain na mi ini se ari mieye-e daye sime osi nyana firima pirime anisiki isiaye ma piki sime enebene-bene-a papa firima pirime. tomonibo nemikase maa si-a ye ma bu mina bu mie fiafieamame bebe, ini inibo se sosikima firinwengibia, aniatibi inibo mina bu se ton bu weri se firinwengi gbein bo mie inibo nyana bo be pirisam piki bu karakarama ibi firi goyegoye nwo pirisam. asemenibo puko tari-taria ye ma bu buton, se gagama karakaraye miebia oku nwo doki bereni na, belema na, piki deinma na, se fiafia kubie se wa nyanabo be chin o bara barachua biari apu ma bu so. okuma oboriso na mieyenemika berejinea ma bu ibu sin, i nemime na kamu bu mi ari mun kuluma kukumaye-e. wa nyanabo be firinwengibo kamu so eke. ori ibi yemiebara nyana tomoni mamgba nwo piribia, ibi piki yeinema yediebo nwo sobia. ori obu nemibia ori na tuburuari apu ma o nwo dagbukukumari siki. sosi tamuno be acho se ini piri se ini vinpikibo kokomaye mi nwo nemibia. anisiki ini vinpiki bo inia nemi bie so se oru be tu ini piridian bie pokobia, ani ini kun se ini miese ini o biari ye nwo mieari bo. kuluma enema  min mi nwose biekoroma na kuluma enema bie bufuka siki simebia. tomoni imuku, ngerifi doki, buboma, piki buse buchinbia ini nweni wolobia, ini ini yiapu bipipoki eke, miebaka be oku nemi eke, ini piki tamuno be soni nemi eke ini torukpobia, ini jin-apu dikitibifoin eke, jin-apu duko simabia, kurokuro dumo konbia, balafamabia, ini taraka se ibi apu werimabia ini nweni deri apu sobia, yeabala ka dumo konbia, se yebusoka opuayemiebia ini butima belema tein tamuno be nemgibia ini minea tamuno nemi bara bu ogono paka ye ma kenge nwo olobia, okuma ani be kuro mi nwo sikibia. mina tomoni ma bu ibu sin. inia bu be dapu ani ikiri mun si punumasa kunbara bie sime yenemi ka eremeni ma warima bie soma boro apu ma-e, ani ojumini mi pukotaria ye ma fono so sa apu ma. siki mamgba yedawo nwo dokiari eremeni ma, okuma ineda kokomaye mi nwo dawo nemi eke. ani paka janis be na jambris be na piri oku mi, ini mozizi be na tuburu siki, ani mina apu ma soni kokomaye mi na tuburu oku-e, inia koromama burusam, bereni mi bu soni ini piki bikime. okuma ini bolo nyo so la eke aniatibi bebo-bebo inia yenemika mi nwo oribia, ani paka janis be na jambris be na piri oku mi. kuluma dagbukukuma mi 	 okuma iya dieaye ma na, iya yemiebara na, iri be dumo kon bara na i nwo dukonwengisam, iya bereni bu i elekima chuasam piki iya yeinema na, iya belema na piki iri be ikirima nyana mi na iya torusiori mi na iya bufuka da mi na, antiok bie na, aikoniom bie na listra bie na ibu pakaye mamgba i nemime. ari ikirima nyana balafama torusiorima piri oku mi okuma nyana be aria bie mgba i duame. tamuno kike dumokon bibo-bibo, inibo torusioriba, ani kraist be berenibo bara bu. okuma si apu ma nab u se laka kiri otoma apu ma na ini si ye bu boro mun sitein ye bie sobia, obori se jin-apu chin piki obori se inia bu chin-abe. iri okuma, ini se i die sa kokomaye ma na i kuroma bereniaye ma na kapuma nwo olochiema. ye se i die apu ma i ini nemi warabe. i piki se bie koroma warabe na iri be boka siki ngisi i fiafiadirima nemime, ani kraist jizos be bu i nyana bereni mi bu boro i se mun duaboroma mi bie sobia nemi mi se i piri ye ma. fiafiadiri mi mgba tamuno be ton bara bu mi ari weri gienye-e, se kokomaye mi die, se kurakaye mi dikigani, se iri ye ma datekerema, se piki karakara dumo konbia oku seni nweni diebia erechi. miese tamuno tomonibo be ye mamgba bu kara se piki bugbeinbia bara, piki bukarakarama ibi firinwengibia yegoyegoye nwo nayanabia oku.  a kuroma tamuno be na kraist jizos be na torukubu bu duko i piriabe, ani bereton dumoapu na fiapu na piribia bo be, aniatibi o boabe amanyanabo bara bu, se beretonbia.  oku mi duko, ani duko mi bu barasin ma (kura siki na kuraka siki bun a), ye ani inia buokoro, dieye ma bu ani se igani si piri, ani se piki kubie kuroma okwein kon, ani i nwo inema yedieari siki. siki bobia tomoni bari kokoma dieye mi nwo poki eke okuma inia pukotari yema ini nwo duko nwengibia, se bakama yedieapu kobiri inia bu piribia, ani beri teke-tekema bere duko ini piribia apu ma. ini kokomaye mi poki bu vinpiki se toru se tibiofori berema poki mi dabia. okuma iri, pakayepakaye mamgba bu ibu olo, torusiori bu ikirima nyana, ibi bere mi dukoaribo firi nwo nwengi, se tamuno firi nwengibo bara nwose iya bebe firi mi mgba nwo nwengi. 	 iri okuma, ini i se agbamiebia siki mi lasam, mi a dumo mi werisobia siki mi-e. ari arudua mi bu iya inyo la oku nwo miesam, ani la bara mi mgba a mangi karamasa, a bereni ye mi a nwo miesam. se mioku omubaraibi diepiriye mi sime i koruabe, karakaramiemieye mi be amanyanachu mi, ani nyanabo be, karakara berekonbo be ani ene bu se i piribia ye mi, piki iri kengeke, okuma o se piki belema bu ori be bo mi koruari apu mamgba nwo piribia. pol be barakubu okwein 	 bukuroma acho doki se boloka siki bu bo iri na iria.  demas be o mi tomonikiri belema ye gose ori i koroma mangisosam. o so tesalonaika nwo munsam. krisens be so galesia nwo mume, anisiki taitos be piki so dalmasia nwo mume. luk be kenge mi iri na sime waraye-e, mak be oki ibu chua bo, aniatibi ori ineda barachua i piribia firi mi bu. a tikikos be se efisos nwo firimame. i bobia siki iya ogono gbana buchuaye mi nwose chua bo, a se troas bie kapos be barachua se so ye mi pikina dirima soni, nwose chua bo anitein-anga ini nama ojuapura se mie diri ma. 	 alekzanda temenibo be opu si se i mieme, nyanabo be anibe gbeinye se o piribia. iri soni obu ibu obi aniatibi ori opuma minea oku mi na tuburume. 	 gboribo soni ibu ofori-e, ari ngei be ibu duari ene mi bu inimgba i koroma mangisome. ye tamuno be ani se si kien ini piri ma okuma nyanabo be iri na sime se inyo se i pirime, ani-erechi ari nineda beinma oku mi dukopakuma jinseapu ma piri se ini naame se ari ani chiriba be bipi bie poko pakabome. nyanabo be piki siaye mamgba bara bie i duapakumabia, se deinma i oki oria so bie amanyanakiri mi munbia, boma sime o piri mun bene bene la amen. kuluma kerenibipi 	 a kerenibipi se prisila ma na akwila be na firimame, piki onisiforos furo mi na. irastos be konrint bie ori omi-e, a piki militos bie trofimos be bubarasinme aniatibi obu kuromake. fongu ma soka simeogbo bukuroma bo iri na iria. ubulos be na pudens be na, lainos be na klodia ma na piki isi-a kraist be bereni minapu ma so ini o kerenime.	 	 nyanabo be ominea temema na sime. 	tamuno dikibugerere omine mgba na sime.  pol be se tesalonaikapu ma seinma tatari firifirimadiri mi diepakumaye tesalonaika mi masidonia romapu pekere mi be tibida opuamae. pol be ani ju bu o chochi pakumame o filipai mi bie bu soboro siki. juapu ma kirikiri, ani dapakame, pol be nde kraist dukonwengi mi be oku mi ini juapuka apu ma ogboku nwo duko se ini bo juapu bereni mi nwo daokisam nwo be dikibiebu gose. pol be tesalonaika mi bie ini o desinme se o so biria mume. obuko, o korint mi la boro seso, pol ori na gboribu nwengi piki o juo firinwengibo timoti be bipi bu dada tesalonaika chochi mi bo simesa bara mi gboloma ye nwo naame. 	pol be se tatari tesalonaikapu ma seinma firifirimadiri mi anisiki bu o nwo gienme se inia kubiekuroma piki miese ani kpoto inia buokorobia erechi aniju sime kraist dukonwengi apu ma, o miebaka beme inia bereni mi na belema mi nab u o naari ye ma gose ori ini na aniju bu sime siki o kon dumo bara mi o nwose inia biekoromame, anisiki o piki chochi mi bie koro gbelaye ma pekereme ani kraist be vinpiki bobia nwo be ye mi bu kraist be berenibo inibo ineda pa oria vinpiki bo mi se bobia simegbaso dumo mi diaoki be se nde siki bu kraist be pikina bo be pol be min siki mi oki duko ini pirime na ini budeinma firi mi nwengi mun ini toruse kraist be oria vinpikibo mi dikiari siki. beretibi ma oruru bu simeoku mi diepakumaye . miebaka be na tokoni na . – . kraist dukonwengi dumokon mi be tetema . kraist be bo mi gboloma dawoaye . – . kuluma tetema . kuluma okwein . pol be na sailas be na piki timoti be na bara – ani bo tesalonaika ama bie sime chochi me be tomoni ma pirime, ani sime tamuno dabo be na piki nyanabo jizos kraist be na piri apu ma 	ye dikibugerere na deinma na omine na sime.  			tesalonaika ama mi  tesa . tesalonaikapu dumo mi na bereni mi na 	 wa siki mamgba o gose miebaka se tamuno be bebeme, piki siki mamgba o se minea tekema bie chuchume. aniatibi wa tamuno minea da be toroko o se bie koromakoromame, o bara werima ominea bereni mi se miemieye bu chu bara mi na, ominea belema o miese o kuroma firinwengiari bara mi na, piki wa nyanabo jizos kraist be bu o nyana torusedikiye mi o miese o jikeka bara mi na. minea minapu, wa nemime na tamuno be ori o belemame, o piki o sele seni oria tomoni nwo miesam. aniatibi mine ibi bere mi okibo o pirime, papa okwein bu kengeke, okuma piki fiafia teme be kuro mi nae, ani piki buokorome na minea oku mi kokoma yee. wa omine na sime siki, omine be ibi gose wa se dumo kon oku o nemime. mine na nyanabo be na o nwo dame se omine opuma torusiorime nwo be soni, o fiafia teme be bu weri bo biebele nwose oku mi okime. ani bu o bo dikidaye so masidonia na akaia na bie sime bereniapu mamgba nwo pirime. aniatibi oninea bu nyanabo be oku mi boro mun bebe masidonia na akaya na lame nwo be ye kengeke, okuma tamuno be bu o nyana bereni mi be bere mi soni mun nyo mamgba lasam. aniokuma, wa bupalimaye bara bu nyana se dukobia ye oforie. ini apu mamgba wa bo o la siki mi bu o seni wa oki ibi bara mi gbolomaye nwo dukome, o piki ini karasa oruma bu torusin se vinpiki tamuno be da oku mi na, piki firinwengi dumo kokoma tamuno be nwo piribia bara mi na, piki sobie bobia oria toku be korubia bara, oria toku jizos be ani o fib u sisema bo be, piki boari tamuno igani bu wa pekere pakuma bo be.  pol be tesalonaika bie nwengi firi mi omine soni barana nemime, minapu, na wa bo omine la ye mi papa faye soke. o nemime ini filipai bie wa miesima piki wa wolo la oku mi na, ma wa bo tesalonaika bie omine laka simeogbo. se opu kikichuaye pakame nwo be soni minea tamuno be kuro kubie seni wa pirime wa se o bara bu bo ibi bere mi nwo duko o piri. wa ominea bara biari ye mi wa bi irimake, piki si kubie buke, wa piki epele seni gboribo soni tike. aninakaraka, tamuno be bi na wa okwein nwo be bara mi wa nwose okweinme, aniatibi ibi bere mi se bara bu chua gbein apu bara o nwo seni wa kienma okisam. tomonia bubelebia ye miebara wa nwo dokike, okuma tamuno be bubelebia ye ree, minea kubie nemi bo be. omine ibiokuma nemime na bipi bele wa nwose o damaboke, wa piki pukodoki okwein kon o pirike – tamuno be minea onyechieboe gboribo bara soni wa tokoni dokike, ominea bara soni wa dokike piki jinapu bara soni, wa ineda ominea bara oki gbeinye omie nwo be soni, kraist okufirinwengiapu bara bu. okuma wa minea bu ma nemime wa omine na simeari siki, minea awo dikidikiari nyengibo bara. wa ominea bu nyana belema mi gose wa omine na ibi bere mi kenge nwo diaokike, wa piki minea dumo ma seni omine na diame. omine opuma minea bu yelame pikipikiye oforie, minapu, o se biekoroma warabe, wa bara werima kuroma firinwengi oku mi wa din na enekaka na nwose firinwengime, miese wa bufuka nwo so o piri eka bara wa tamuno be bara bo ibi bere mi nwo duko o piriari siki bu. 	 omine minea onyechieapue, piki tamuno be sonie, na wa seni omine bereniapu ma na anga bara mi fiafia piki karakarame, ani piki duko simabia ye nyanake. o nemime na dabo se oria awo na anga oku mi wa se ominea bu bobo na anga okue. wa ominea kubie kuromame, wa ominea kubie deinmame, wa piki o beabe na o tamuno be biari oku mi nwose dumo kon, ani o chin na o bo ori na oria amanyanakiri mi na boma mi na nwo diaokie nwo be bo be. 	 wa gose piki siki mamgba miebaka se tamuno be beari be jin ye omie. wa tamuno oku mi okibo o piri siki, omine ani naa se piki ani okime, tomonibo oku bara o nwose ani oki ke, okuma tamuno oku bara o nwose ani okime, ani ani piki kokoma simeokue. aniatibi tamuno be omine bereniapu ma bie o firinwengiabe. minea minapu, nwo obu paka yema ani piki judia bie sime tamunoa chochima bie paka yemae, ani sime kraist jizos be piri apu ma. ominea se mi be apu ma bara omine ori gbori torusiorima ani ini soni juapu ma bara oriari yee. ani nyanabo jizos be na piki ikiankoroapu ma nab a apu ma, ini ani piki minea torusiorima apu mae. ini tamuno be bubeleka oku diki ini tomoni mamgba na kuroye mieari oku diki ini piki wa kiki dokime duaboroma okibo jinseapu ma piribia oku mi duko ini piri bu. min kuluma bara bu, ini siki mamgba mieari sima bo miebeinma ye nwo soari okue. se mioku ani be kuluma, tamuno igani mi bo inia ogono gbanasam pol be bime o pikina mun ini la 	 mine okuma, minapu, ini kala siki bu ominea bu wa pu sikima siki, minea koroma buke, okuma oju bue, wa bari omine orika siki, wa piki opuma kpalakpalme bo omine oribia erechi wa bi me wa vinpiki omine damabo, iri na mina bun a gbori siki nengi ma ye nwo se kpalakpalme vinpiki o damabobia erechi okuma setan be bereni wa pirike. anibe kuluma, ominee, jin apuke omine, mi wa toru se dikiari apu mae, piki minea biebele mie, wa se bubomari omubaraibi mie. wa nyanabo jizos be toroko bu, ani o bobia siki. kokomayee, omine ani minea budekichiema mi na biebele mi nae anibe kuluma, wa bari ineda ani inema bolomake.  ani wa dukopeleyee na wa oko weri ngeri sime ma munbia atens ama mi bie, wa timoti, minea minabo be nwose seinari siki, mine na firinwengi tamuno be piriari bo be, ibi bere mi nwo dukopakuma mi bu, ani kraist be gbolomaye mi. wa o firimame inyo seni ominea bu chuabia ye gose piki ominea bereni nwo mie kuromabia erechi. miese ominea bie gboribo soni ma torusiorima gose vinpiki obu da eka bara. omine soni barana nemime na nwo sime torusiorima ani tamuno be bereni wa piri yema be da yee. aniatibi wa omine na pa simeari siki, ma laka simeogbo wa duko o pirime na ini mine seni torusiori bie chubia, se omine ibiokuma nemi bara bu ani mioku, gbotubara paka sa ye mie. ani mi a gose timoti be se firima yee. a bari ineda ani inema bolomake, anierechi ari o se firimame, ominea bereni la oku nwo doki nemibia erechi. pikipkiye oforie ani ineda oko paka eke na oru be o telima so okuma, firi mi mgba bo papaya nwo some 	 mioku timoti be o vinpiki bosam, se ominea ibi bereni mi na belema mi na be bere nwo duko wa pirisam. o duko wa pirime na o siki mamgba ibi koroma nyana wa pirime, na o piki wa oribia erechi bime,mine soni omine oribia erechi biari bara mi. ani bara mi bu, minea bufukama na minea torusiorima na bie mgba bu, wa o gbolomaye nwo se kubie kuromayee. aniatibi mioku mi wa kokoma dumo warayee, o nemikase ominea dumo bu nyanabo be na gboriye mie bu kuroma chie warabe bebe. mioku wa o tibi gose miebaka se minea tamuno be bebia. wa o toroko nyana biebele mi gose wa miebaka seni o beme o tibi gose. din na enekaka nab u, wa minea kubie mgba se o bara bime na o bereni wa piri wa toru na iriama se maa o obupalima ye ma se ominea bereni bu chua o piribia oku. 	 ye minea tamuno piki dabo be na minabu na, piki nyanabo jizos be na, barana ateli karakarama wa piri se wa bo o la ye nyanabo be barachua o piri, se o jinbojinbo belema, piki beinwasa belema nwo nyana nweni mamgba piri, ani wa o belema oku mi. min bara mi bu, ori inyo se o piribia, o miese o kara se fiafiabi, minea tamuno piki dabo be torukubu bu, wa nyanabo jizos be sime o piri apu ma na bobia siki. tamuno be biebelemari dumo mi anibe kuluma, minapu, minea bara o dawome, o se dumo kon se ani tamuno be biebelemabia oku mi. min bara mi ani o seni dumo kon ari oku mie, kokomaye bu, se wa mioku wa nyanabo jizos be aere nwose o tekeabe na omine ani bara nengi bara nwose ye mie. aniatibi nyanabo jizos be se wa piri kuro bu wa se o dieaye ma o nemime. tamuno be o bime obu se tonbu weri, se sefi bu okoronaokorona obu sin. ye omine owuapu ma bobo inibo tan a anga gbein oku nwose anga, tonbu sime piki osi nyana bara bu, ojumini mi dikipukosoliari ye bu ke, oru bere nemiapu bara mi, ani tamuno be nemika apu ma. min bere mi bu, ye gbori bo soni, aniokuma, inibo pembe kraist be duko nwengiaribo nwo miesima ma, anikanika obu gbin ma. wa tatari min mi duko o piri borosam, wa piki kuroma ominea berijineabe na nyanabo be o bufuka seni ani ie apu ma piribia. aniatibi tamuno be o wa chinke na wa bo sefi dumo kon, okuma na wa bu se tonbu weri dumo bu simee. anierechi mi dieye mi sikibo goyegoye inibo tomonibo sikike, okuma tamuno bee, ani oria fiafia teme be nwose o piri bo be. 	 ani bupalimaye soke se ominea juo bereniapu belemabia oku gose diri gien o firima. omine na minabu na tamuno be o se jinbojinbo belema gbein oku nwose o diesam. karakaraye duko bu, o piki min bara minwo miesam masidonia bie sime minapu mamgba bu, anierechi, minapu, wa o tekeme na omine oko mie tein. o dein dumo konbia bara o nwose ominea bu weri, toru se ominea firi bu weri na, piki ye konfi bu na o sime, wa tatari duko o piri boro sa bara bu. min bara mi bu, o boro berenika apu ma osi nwo nyanabia, se bari toru seni jinbo bu weri eke ominea bupalimabia ye ma bu. nyanabo be bo mi 	 minapu, wa bime o fiapu ma gboloma kokomaye mi nwo nemi, miese omine ngiri eka bara torusedikiye nyanaka apu ma mieari bara mi. wa berenime na jizos be fi se pikina fi bu siseme, ani bara mi wa piki nwo berenime na tamuno be jizos be na o bereni se fiapu ma na nwose chua okibia. 	 mioku wa se o dieari ye ma ani nyanabo be die okue na mine dumo simeogbo nyanabo be bobia ene mi labia apu ma, wa ini fiborosapu ma torokopelema mun eke. tibini enjelbo be bereton oloku puko bu, tamuno be odu mi fiebia se ori nyanabo be na minabu na bara na sobie korobobia. kraist be bereni boro se fiapu ma tatari fi bu sisebia. anisiki mi dumo apu ma ini nwo kobirima inia bu chua mun sotoru bu nyanabo be na iriamabia yee. ani wa nyanabo be na siki mamgba simebia okue. anierechi, o maa okweinma se jinbojinbo kubie kuroma. bukarakarama nyanabo be bo mi piri ani bupalimaye soke, minapu, maa yema gien o firima, ani maa yema miebia siki na, piki ari miebia biri na. aniatibi omine na minabu na ibioku nemi warabe na nyanabo be ene mi furubo din bie bo bara nwose bobia. tomoni nwo bebia na, ye goyegoye dein se piki ibi warabe, nwo be siki ani bekema bufuka bo inia ogono gbanabia yee yi palima simekon eremenibo jike oku, inia bie pokosobia bo oforie. okuma minapu, omine o kanakana bie oforie, ene mi piki furobo bara nwose bunemika bu omine oki ma. omine mgba sime enekubu mi piri apue, ani sime enekaka mi piri apu mae. wa sime din mi anikanika kanakana mi pirike. anierechi wa isi apu ma monoari oku mi nwose mono eke, wa mono bu sise se toru gbelema ggeinme. din bie mi tomoni monoari yee din bie mi ini iru bu torubamari yee. okuma ye mine sime enekubu mi piri apu ma toru deinma. wa bereni na belema na nwose agbo mie minea ekpe bu koroma, piki wa toruse dikiari duaboroma mi se okpochu mie chira, tamuno be, bo oria igani mi be torusiori ori gose o wa sele okike okuma wa nyanabo jizos kraist be bu boro duaboroma nyanabia erechie. ani fi wa piri bo be, miese wa ori na dumo gbolomabia bara o bobia siki, wa dumo simeo, piki wa fisa soni. anierechi o jinbojinbo kubie kuroma piki barachua jinbojinbo piri, mioku o mieari oku mi. kuluma dieaye na kereniabipi na 	 wa o tekeme, minapu, o kokoma osi nwose ominea ogboku firinwengiari apu ma piri, kraist be bereniapu dumo bu o da gbukukuma piki ye se o dieari apu ma. opu osi na belema na o nwose ini na anga kon ini nwengiari firi mi gose. ominea ogboku o deinma bu anga. 	 wa o tekeme, minapu, o tetema se papa sara sime firinwengika apu ma piri, balafadoki apu ma kubie kuroma, barachua inyo nyanaka apu ma piri, inema nyana bebobebo piri. omine ori na gboribo soni siye seni si gbeinke, okuma siki mamgba ani seni ominea miemieye chiema ibi seni jinbojinbo mie, piki nweni mgba na mie bu. 	 o siki mamgba biebele, siki mamgba teke, ye mamgba bu miebaka be. min mi ani tamuno be o bara bieari yee, omine be kraist jizos be na gboriye mie dumo mi bu. 	 fiafia teme be nwo dachiema ma. ikiankoro bu bo oku ma ngisi omine ari dikisima ma. ye mamgba pekele diki, ibi ye mi kapuma nwo olo, se siye goyegoye bu buton. 	 ye deinma se wa piripiri tamuno be o miese o ton bu sime, acho kirikiri bu se piki o koko – teme bun a, ima bun a, piki oju bun na, miese o berebarasi nyanapu so eka bara, wa nyanabo jizos kraist be bobia siki bu. o chin bo be ani miebia, aniatibi ori ani kubie se bu gbana gbein boe. 	 minapu, o piki mine gose teke. 	 minapu bipinonju bara ὸ nwose bereni apu mamgba pipinonju. 	 wa nyanabo be kuro a nwose tekeme na o mi diri mi go bereniapu mamgba piri 	 wa nyanabo jizos kraist be dikibugerere mi omine na sime.           pol be se tesalonaikapu ma seinma main karama firifirimadiri mi diepakumaye bipiogbosoka tesalonaika chochi mi bie pa beredekiboabe, ani toruse kraist be oria vinpikibo mi diki mi gose. pol be se main karama tesalonaikapu ma seinma firifirimadiri mi nyanabo be bobia ene mi lasam nwo be bereni mi gbolomaye ani ani dukofinjiariyee. pol be min koroma mi nwo datekeremame, dukobelemabe na, tereme kraist be pikima bo simiemieye na sitibi na seni mun kuluma oke nwo labia, ani sitibinyana bo ini nwose chin bugbiripuma bo be tibida mi chuku bie, ani siki re ani kraist be bobia yee, ori o kraist be na tuburubia. 	okunwengibo be dukokuroma oria diri mi goapu ma pirime na ini inia bereni mi bu jikeka bara se chie kuro bufuka na torusiori na omie be soni, ori pol be na ojuo firinwengiapu ma na, mie oku mi mie ini fibia ye barana nwo nwengi pakumabo bu, se piki gagama ibiye mie bu sime. beretibi ma oruru bu simeoku mi diepakumaye . tokonibipi na jinbobu ibiye dukona . kraist be bo mi gboloma dieye ma . kraist be dukonwengi mi be ibidumo . kuluma okwein . pol be na, sailas be na, timoti be na bara bo firifirimadiri mi – 	ani bo tesalonaika bie sime chochi mi pirime, ani sime tamuno dabo be na piki nyanabo jizos kraist be na piri apu ma 	 ye tamuno dabo be na nyanabo jizos kraist be dikibugerere na deinma na se o piri. kraist be bo mi bu simebia berekon mi 	 wa siki mamgba o gose miebaka se tamuno be be gbeinme minea minapu, ani karakaraye so wa pirime, oko mie, aniatibi ominea bereni mi opuma seniabe, ominea bie bobo nyana jinbojinbo piri belema mi piki dubateinabe. ani mi wa gose o seni bubomari yee tamuno chochi ma bie o weri inema se bereni nyana mamuari bara mi wa nwose bubomame omine oriari torusiorima na bufukama na bie. 	 min mi diepakumame na tamuno be berekon mi karakarme, ani gose omine oria amanyanakiri mi gbein apu nwo sobia, ani o gose omine torusioriari ye mi. tamuno be o karakaraye mi nwo miebia, o torusiori seni o torusiorimari apu ma nwo piribia. se ori iny sara se omine torusiori apu ma piribia, piki mine soni, o min mi nwo miebia nyanabo jizos be na oria kuroni enjelapu ma na sobie tolupaka bobia siki. koriari fini na bufuka na se tamuno nemika apu ma na piki wa nyanabo jizos be ibi bere mi dukoye nwo mieka apu ma na nwo piribia siki. ini simegbasobia bufuka nwo nyanabia, nyanabo be torukubu ini ini sin sikimabia, piki oria boma nyana kuro mi bu na. ori ani ene mi bie bo oria tomoni mamgba bara boma okibia siki, omine soni inia ogboku simebia, aniatibi wa duko o piri oku mi omine ani berenisam. 	 min ani wa gose siki mamgba teke o piriari yee. wa minea tamuno be bara bime na ori o miese, ori o chin bo chu dumo mi o nwo gbeinbia oku. ye ori oria kuro bu o biari ibia ye mamgba mie beinma o piri piki ominea bereni mi be firi mi nwengi karama. min bara mi bu, wa nyanabo jizos be ere mi ominea bu bo boma nwo nyanabia, omine piki o bara bo boma nwo nyanabia, minea tamuno be dikibugerere bu, piki nyanabo jizos kraist be na. sitibi nyanabo be wa nyanabo jizos kraist be bo mi na piki mine be kobirima mun ori na sime mi gbolomaye bu ari o tekeme, iya minapu, kirikiri miebia ye nemikapu o nwo so ma ominea koroma ma bu anikanika na nyanabo be ene mi ani bosam nwo be ye mi ani o kubie lokomama. sosi, mine mi ani duko yee ini nwo bebia, wa ikiankoroari siki, anikanika na wa ani se diri bie giein seinme. o bereni se gboribo soni gbori boko bu boro obori se o chin ma. aniatibi ene mi ani bo eke okimun kuluma ininachin mi kiri oki piki sitibi nyanabo be mina bu diepakumabia siki labia, ini ton benebene kori fini piri sa bo be. tomoni tekeari ye goyegoye ori ani na tuburubia, piki tomoni seni tamuno kienma oki ye goyegoyena. ori obu deki gelema tein ari mgba nengibia, piki so mun tamuno oputekewari mi bie kponji simebia se bebia na ori tamunoe. 	 o se biekoromaka na maa ye mamgba a duko o piri borosam, ari omine na simeari siki bu. ani soni min mi gose ma mioku pakaka ye omie o pki ani nemi warabe. aniokuma, anibe karakara siki bu sitibi nyana bo be budiepakumabia. tomoni chuku nemika sitibi mi ani saki ania firinwengisam, okuma pakabia ye mi ma ani bupakuma eke, okimun ani olo chiema bo be ateli mi bie ini nwo sumasin siki labia. anisiki, sitibi nyanabo be bupakumabia, okuma nyanabo jizos be bo sa bebe, ori o bipi bie owu mi se sitibi nyanabo be ba, se oria boma nyana torukubu mi nwose o famabia. sitibi nayanbo be setan be kuro na bbia se torukirikiri iruoa bugbiripumaye nwo miebia. se obori se nweni chama sitibiaye nwo miebia fabia apu ma bu. ini gose fabia ye ani ini kokomaye mi daokike ini piki ani belemake ani duaboroma se ini piribia ye mi. anierechi tamuno be inia toruirima kuro nwo seni ini seinmame miese ini iruo ye mi berenibia bara. ani mi okibobia ye ani nwo kokomaye mi bereni dukuka se si mi bie sime biebeleari apu mamgba bere barasi nwo nyanabia. duaboroma gose ini o seleokime 	 minapu, wa omine gose siki mamgba miebaka se tamuno be bebia, omine nyanabo be o belemasa apu ma. aniatibi tamuno be teme be kuro bu boro o seleokime bo tari duaboroma nyanabia apu nwo sobia erechi o se oria ton bu simea tomoni nwo miebia oku, ani o kokomaye mi nwo bereni ye gose. wa duko o piri ibi bere mi bu tamuno be boro o chin min mi bie chume ori o chinme miese o lalamaye o nwo diaokibia bara wa nyanabo jizos kraist be boma mi bu. anierechi o kuroma chie wa seni o die sa kokomaye ma be na, minea tamuno bere duko siki buna, wa piki gien firifirmadiri ma bie na. 	 ye wa nyanabo jizos kraist be na minabu na, piki minea da tamuno be na, wa belema bo be, piki oria dikibugerere bu boro simegbaso kubie kuro na ibi torusedikiye na nwo seni wa piri bo be, o kubie kuroma piki o mie kuroma se o siki mamgba ibiye mie piki ibiye duko. o teke mine piri anibe kuluma, minapu o teke mine piri miese nyanabo be oku mi sarama wasamabia bara, ini piki osi bu wero ani okibia oku ani ominea ogboku mie bara mi. o piki teke miese tamuno be sitibi na si apu na bara bie wa oki pakumabobia oku aniatibi nweni mamgba oku mi berenike. 	 okuma nyanabo be kubie seni bugbane gbein boe, o piki inyo seni ominea bie chuabia se ye o laka bara bu sib o be bara bie o koko pakumabobia. nyanabo be piki kubie kuro se wa pirime ominea bu, wa nemi kpainmame na wa duko o piri bara mi o nwo mieabe o piki oko miemamunbia. 	 ye nyanabo be ominea kubie mgbolu ma dagbukukuma se o tamuno be belema mi nwo kainbo tein piki kraist be piri yeinema mi na. gbarimaka bara bu sime tomonibo piri se nwengibia firi mi 	 wa nyanabo jizos kraist be ere bu wa ton o piriabe minea minapu, ini nwo ikula dumo konari apu ma bu o busin, ani wa se ini piri tetema ma oki dukuka apu ma. omine na minabu na ibioku nemime na wa se yemie bara mi o nwose ye mie gbeinme. wa omine na sime siki wa ikulake. gboribo bara so wa barachua daokike gbeinka bara bu. aninakaraka, wa fi bereni firinwengime, din na enekaka na wa inyosarake, miese wa igbikifa okibo ominea bie gboribo so piri eka bara. wa min mi nwo mieme, o barachua wa pirie neo bi kuro ominea bu wa nwo nyanake nwo be ye goseke wa dikidabia ye nwo so o piribia ye gose wa oko mieme. wa omine na sime siki wa duko o pirime na firinwengi dokika bo goyegoye o bereni se inibo yefi ma. 	 wa gose min mi nwo duko ye, aniatibi wa naame na ominea bie dapu ikula dumo konabe, gboriye so mie dukuka se bu seni jinapu bere bie chuma boro sikima okuma. wa nyanabo jizos kraist be ere bu wa ton minea tomoni ma piri se inia berijineabe ominea ogboku na ini inia dumo ma nwo seni oruton se firinwengi ini fibia ye nyana inia bu ma piri 	 okuma omine, minapu ma, ibiye mie bu inyo obu fa ma. sosi ominea bie wa seni ofirimari oku mi mieka bo pakabia, nemikase ani oko pakame bebe, omine obu elekima chua, se ori na gboriye so mie gboloma ma, miese obu gererebia bara. 	 okuma o tarakabo bara nwo seni o weri ma aninakaraka, o minabo bara nwose o berijine kuluma okweinma 	 	 ye nyanabo be na minabu na, minea deinma mi be chuku be siki mamgba deinma se o piri, piki boko boko bun a. nyanabo be omine mgba na sime. 	 iri barana i bara se min pol be bara bo kerenibipi mi gieinme. min a se diri goyegoye bie iya ere giein okue, min a gieingiein oku mie. 	ye wa nyanabo jizos kraist be dikibugerere mi omine mgba na sime.  pol be tatari se timoti be seinma firifirimadiri mi diepakumaye 	 	timoti, kraistdukonwengi asemenibo be esia main boe, nyongoroma juboe se dawu be grik boe. o bo pol be na oria firi mi nwengi gboloma piki barachua o piribo nwo some. pol be se tatari timoti be seinma firifirimadiri mi terea ye mi ani dukoari yee dada. 	tatari firifirimadiri mi berijineyee, iruo dieye gbolomaye bu chochi mi bie. min dieye mi, juapu ma na juapuka apu ma na konari kirikiri koroma ma bu nyana bereni mi bu ani serereme, ani na min tomonikiri mi siyee, piki na tomonibo duaboroma nyana mi, ani kiri bara se boima yenemi bu kengee, piki se miemieye bu chubia ye bun a, ani da fiaye siki bun a piki eresimeka bu nae. 	diri mi se chochi firinwengibia oku na piki tekebia oku na bie omie piki tibini ma na barachuapu ma na kon gbein dumo bara mi ani nwo duko finjime. anibe kuluma, ani tetema se timoti be pirime ani ibi firinwengibo so jizos kraist be piribia oku na piki kpokpo bu sime bereniapu ma bu sime o piri firima gbolomaye na. beretibi ma oruru bu simeoku mi diepakumaye . chochi mi na ania firinwengiapu ma na gboloma dieaye ma . – . sime timoti be piri dieaye ma oria firi bu . – .  min firifirmadiri mi pol, kraist jizos okunwengibo be bara ani bome, ani tamuno minea duaboroma bo be na piki kraist jizos wa torusedikiari bo be na ton bara bu – 	 a se timoti, bereni mi bie iya kokoma toku be seinmame 	ye tamuno dabo be na kraist jizos wa nyanabo be na dikibugerere na dikitibifoin na piki deinma na se i piri.  iruo dieye be bereijinema 	 a bime i efisos bie sime, a duko kuroma i piri bara bu, a boro so masidonia nwo muari siki mi bu, anio sime dapu iruoaye nwo dieabe, ton ini piri na ini bari okosme ye die ma. duko ini piri ini ari egberia berema duko mi na piki ari nangwo biejuadapu erema be diri ma go mi nab u barasin, maa ye ma berejinea kenge mi ari dekiboboyee ari tamuno ibi firinwenginwengike, ani bereni bu ini boro nemi ye mi. min mi gose ton ye, ani kubiemgbolu bie sime belema mi nwo wosisemae, fiafiasa sin a ibi na nemi kubie na piki gwaka bereni nae. dapu mina ye ma bu barsin mun nemi bie ofori bere duko mi bu boro irifasam. ini bime ini tamuno oloko dieapu nwo so, okuma ini konari okweinma ini kainboke, ini gose ania bu kuroma chie ye dukoari bere mi tibi soni ini nemike. 	 wa nemime na oloko mi ani ibime, ani se firinwengi na ibi bara nwose firinwengi okuma. wa se biekoroma gbeinme na olokoma ini chua se ibi apu pirike, okuma ari sime oloko kan apu nwo pirime, kurakaye mie apu na, tamuno nemika apu na, si bu bein apu na, ani sime tekebia ye nyanaka apu pirime, piki temeanga miemieaye nyanaka apu na, inia dapu na nyengiapu na ba apu na, nweni ba apu na. fiafiaka dumokonapu na, sefiapu na, tomoni furuapu na, iruo konapu na, iruo onyechieapu na piki kokoma dieye mi na tuburu ye mie apu na pirime. aniokuma dieye mi, ani ibiokwein mi bie sime ye mi ini se i barachua duko nwo be ye mi ani boma na belema na nyana tamuno be bara bo ibi bere mie. tamuno be nyana dikitibifmi be miebaka 	 a miebaka seni wa nyanabo jizos kraist be beme, inyo seni iya firi bu i piri bo be, a miebaka se o beme, ani i gbeinme nwo be bara nwose i kienma bo be, piki i tonme na a firinwengi o piri, borosa siki ari obu siye dukome, o torusiorima piki o wolome nwo be soni. okuma tamuno be o dikibugerere nyana i pirime, aniatibi ani siki ma a bereni nyanake, piki a mieari ye tibi soni a nemike. se wa nyanabo be oria beinwatawata dikibugerere mi nwose i ogono sarame, se bereni mi na belema mi na ani sime wa piri ye mi nwose i pirime, kraist jizos be na gboriye mie bu wa nyana ye ma. min mi kokomayee, piki bakama buokorome, bereni gbein beree na, kraist jizos be tomonikiri bome i duaboroma gose iri inia bu sitein boe. okuma tamuno be o dikitibifoin nyana i pirime, miese kraist jizos be iri na mieari ye bu bakama yeinema nyana iri siapu ma bu sitein bo be piribia oku miese dikidabia bo a nwo so obuko bo o bereni se simegbaso dumo mi nyanabia apu ma piribia erechi. ye osi na boma na sime ori simegbaso amanyanabo, fifikabo piki toruseoririkabo, ori kenge tamuno be piri mun bene la amen. 	 timoti, iya toku, a min oloko mi nwose i bara chuame, ani bolo siki ngisi ikainkoro okweinma ibu duko boro sa bara bu, ye ari okweinma iya owuniaye nwo so ibi owu mi i nwo soari siki se iya bereni mi na iya fiafiasa sin a ibi na nemi kubie mi nwo olochiema, dapu inia ibi na si na nemi kubie mi pokika bu boro inia bereni mi simasam. ini be dapu, ani haiminios be na piki alekzanda be nae, ini sabama oru be kuro mi piri bu a boro fomubara se ini pirime min mi ani ye se ini diebia se ini bari tamuno fiesima eke. chochi mi be teke tatari ye, a bi kuromame na, o kuroma tamuno be bara ye bi obu piri, teke, yebi jin apu piri, piki miebaka seni o be tomoni mamgba tibi gose amanyanapu gose piki kuro nyana se beretonari jin apu mamgba na gose, miese wa yawuma dein dumo konbia bara, mangima nyana tamuno be bu, piki karakara torugbein dumo kon bun a. min mi ibime ani piki tamuno be minea duaboromabo be bubeleme. bi na nweni mgba duaboroma nyana nwo be bo be, piki bo kokoma ye mi nemi nwo be bo be. aniatibi gbori tamuno mi omiye, gboribo piki omie tamuno be na tomoni ma na nwo oki gboloma bo, ani kraist jizos bee, tomoni mamgba pekere gose mina bu se agba mie bo be. ani mi diepakumame na ton weri siki mi bo la siki, tamuno be bime na nweni mgba duaboroma nyana. anierechi mi ini i se seinyee, na ari okunwengibo na yediebo na nwo so se jinseapu ma pirie, bereni mi na pki kokomaye mi na be oku mi dukopakumabia ye gose ari iruokonke a kokomaye dukoabe 	 chochi mi mieari siki goyegoye, a bime owuapu ma teke, mina bu se tonbu weri tamuno be piri sa apu ma ini ine inia barama dekichiemabia, igani na berejinea na ofori bara bu. a pikina bime eremeni ma inia bu ma nwo kpainma se nemi nyana inia buchuaye na gbolomaye bu ibioku seni ye biri i mi beke na ini pukosolima bara nwose inia tibinimema weri, anikanika goli na yela ogbulu na kilari na, ougbiki la biriaye ini nwo birie, okuma ibi yemie bara nwo nyana, ani tamuno tekeari eremeni mie gbein bara bu. eremeni ma ini okweinka bu sime yedawo gbeinme piki opu buiderima bu ma. a bereni ini pirike na ini yedie anikanika owuapu bu kuro nyana ini okwein ma. aniatibi adam be tatari tememe se ivi ma bo tememe. adam be ini piki nwo seni obori chinke eremenibo ma mi ini se obori chinyee se tamuno be oloko i nwo kanme. okuma eremenibo ma ini a duaboromabia ari be awo yi siki bu, a nemikase bereni bu na belema bun a bu se tonbu weri sime se inema bu bukpainmame bebe. chochi mi bie toroko isunapu min dukoye mi kokomayee na, tomonibo kubie chochi tibinibo so gose chiechiechie bara simeme bebe, inibo opuma ibi firi nwo dokime. chochi tibinibo sobia bo ori obu duko simabia ye nwo nyana eke, gbori eremenibo kenge mi o simebia yee, o toru kweinmabia, ori ineda bu olobia, piki bu se orutonbia ori igoniapu daoki oria wari bie chubia ori ineda yediebia. ori irubu torubamabo so eke piki kuroye mie eke, ori obu nemi se piki deinbia ori igbiki belema eke ori ineda ibioku o furo mi nwo kobiribia, piki miese oria awo ma oria awo ma ori osi se piki o bipipokibia. aniatibi tomonibo o furo dikidikibia oku nwo nemika okuma, nde inibo ineda tamuno chochi mi nwo dikidikibia oku bereni mi bu ogu la sa bo o nwo sobia miese obu dekichiema eka bara opuayemie bu, miese o beresi nyana eka bara, oru be mie oku mi. chochi bie ofori tomoni osi se piri bo o nwo sobia, miese ini o bugereremaka se ori oru be dian bie koro eka bara. chochi mi bie barachuapu 	 chochi bie barachua firinwengiari apu ma ini ibi yemiebara nwo nyana se inia kubie pakabo firi nwo nwengi ini opuma iru bu ma piki igbiki puko chua ma ini kapuma bereni mi bu diebelema sa kokomaye mi nwo olo fiafiasa sin a ibi na nemi kubie bu. ini tatari ini elekima diki, anisiki ini dadiki mi borome bebe, ini firinwengi. inia erema soni ibi yemiebara nwo nyana, se nweni se fiema boro ma ini kwein toru nyana se yegoyegoye bie karakaraye bu chie. chochi bie barachua firinwengiari bo be gbori ermenibo nwo sime, se ineda ibioku se oria awo ma na o furo na nwo dikidiki. ibioku seni inia firinwengi barachuapu ma, ini chiekiri nwo nayana inia bu ma piribia piki ineda kurotoru se ini kraist jizos be bu nyana bereni mi nwo dukopakumabia. opu boiye mi 	 a min diri mi nwo gien i piriari siki, a toru se dikiabe na a boloka bo iri na iriabia. okuma a bob u obudame bebe, min diri mi miese i nemibia wa tamuno be furo mi bie minea bu se weri gbein bara, ani dumo tamuno be chochi mi, ori ani ogbochin na onu na so kokomaye mi piri bo bee. minea tamuno teke bara mi bie sime boiye mi duba la bara mi pikibia gboribo soni oforie 	tomonibo bara o nwose pakabome, 	teme be ori be karakara mi nwo diepakumame 	enjelapu piki ori orime. 	sema ogboku ini oria bere nwo dukome, 	bebe tominikiri mi o berenime, 	se ini o se iwo so bie mume. iruo yedieapu ma teme be gainma dukome na dapu kuluma sikima bie bereni mi bu barasinbia, ini iruoa temema dukoari ye nwo miebia, se siatemema dieari ye ma nwo duko nwengibia. obori se nweni chin iruokon apu, nwo sime dieaye nwo wasamasam, inia sina ibina nemi kubie ma fisam, ini ofiri ikulele seni dokimasa ye simeoku. oko sime apu ma min bara mi nwose yedieme na ani karakarake debo na irobo na sime, piki karakarake da fiaye nwo fi. okuma tamuno be ari fiaye ma nwo tememe fibia erechi, miebaka be teke nwo kon so siki, ani bereni apu mae, ini kokomaye mi nwo nemi so siki bu. tamuno be teme ye goyegoye ani ibime sikibia ye oforie, okuma miebaka be teke bu ini yegogoye nwo fibia aniatibi tamuno okwein mi na teke mi na miese tamuno be wa fi gbein fiye bara se ani okime. kraist jizos be, oria ibi firinwengibo 	 i nemikase ma dieaye ma nwose minapu ma dieme bebe, i ibi firinwengibo so kraist jizos be piribia, i nwo bereni mi be okweinma na i duko nwengisa kokoma dieaye ma na nwose temeanga be fiye mie ibu kokoari siki. okuma ari tamuno miemieaye bu ofori berema bie ibu sin, ani duko na gbeinka ye ma. ibu se tamuno kike dumo mi be dawoye bu weri. oju dakadiki mi nyana soye omie, okuma temeanga be oju dakadiki mianga na anga na bu ani soye nyaname, aniatibi ania bu dumo omie mioku na piki bobia siki bun a. min mi kokomayee, tomonibo okorona ani oki piki bereni gbein yee. wa kpalakpala piki gagama firinwengiabe, aniatibi wa toru se dumo tamuno be dikiabe, ani nweni mamgba be duaboromabo be, aiteinanga o bereni apu ma. 	maa ye ma ton se piki ari die. bereni se gboribo soni i dikisima ma iri asemeni toku ye gose, okuma bereni apu ma dikida bia bo nwo soo, iya okwein bu na, iya yemiebara bun a, iya belema bun a, bereni bu na, piki karakaraye bu na. iya siki na inyo na nwo fama tomoni ogbo mi bie tamuno be bere mi duko ini piri, piki ye se ini die okimun a bobia siki la. i bie sime temeanga diepiriye mi ani siki ma, ani ikiankoroapu ma dukopakuma se seniapu ma inia barama se i ogono gbana siki bu bo i piri ye mi. maa ye ma seni miemieye bu chu se ibu seni ari piri, miese nweni mgba iri be toroko mun mi nwo oribia bara. ibu obi, piki iya dieaye ma obi. maa ye ma nwo miemamun, aniatibi i oko mieme bebe, i ibu na i dukoye naari apu ma na nwo duaboromabia. miese bereniapu ma piri gbeinye din se i nengibo dikiigani ma, okuma i dae nwo be bara se okwein kon o piri. iri din se nengiapu ma iya minapu bara se ini oki. nyegiapu bara nwose senisa eremeni ma oki eremeniawo ma iya minapu bara se ini oki, si nemika dumo bu. 	 osi seni kokoma deapu koroma fisa eremenima piri. se debo koroma fisa eremenibo nemikase awo nyaname anikanika aria awo yi awo nwo nyaname bebe, ini tatari ini pakabo furo bie tamuno be firi mi nwo nwengi, mi bara bu ini yiapu ma, anikanika ini yiapu ma yiapu ma inia bu nwengisa firima nwo gbein, aniatibi ani mi ani tamuno be bubelebele yee. debo kokoma koroma fisa eremenibo ma, se dikidikibo nyanaka bo ma a toru se tamuno be nwo dikisam, o tekemamun se o bara barachua biabe din na enekaka nab u. okuma mina bu seni butima bu werisa debo fisa eremenibo goyegoye ari bo ma ani fisa boe a dumome nwo be soni. maa oloko ma nwose ini piri, miese gboribo soni inia bie dukosimabia ye nwo nyana eka bara. okuma nemikase inibo minapu dikidiki dukukabo omie bebe, aniteinanga o furo bie apu ma, ori bo be o bereni mi pikisam, ori piki sitein berenika bo be nengisam. 	 debo fi sa eremenibo bu ma kura tesi laka bo se deapu fisa eremeni ma be kienbipi bu chua ma, ani mi sikima, gbori siki kenge se owubo simesa bo bia. piki ibi mieye bu ere pakabo, ibioku se aria awo dikipakumabo sa eremenibo, igoniapu belema bo, barachua inibo juo kraist bereniapu pirisa bo, barachua bufuka bie sime apu pirisa bo, piki abu mgba se ibi mie mi pirisa be bo. 	okuma deapu fisa iremeni ma ini se chua kien ma aniatibi ini biari ye ma miese ini owuapu sime bisa bebe, ini kraist be dikitoru sinsinme. se ini tatari bereni o piri ye mi kansa be beresi nwo nyanabia. ini piki siki fama dumo nwo dawo konbia, gbori wari bie so paka mun jin wari bie sobia nwengi nwo konma borobia siki okuma ani siteinanga ini goliabipi nwo dawo belemama borobia se bu se ini gbolomaka bere bie chuma borobia, ini okwein gbeinka ye nwo dukoma borobia. anierechi ani i bubele ye nwo sobia deapu fisa eremeni ma nemikase owuapu simebia okuma, awo nyana, se inia warima nwo dikidikibia bara miese ini acho se tarakapu piri se ini wa duko sima eka oku. aniatibi deapu fisa da eremeni gbotubara vinpiki oru be dukosam. okuma kraist be bereni eremenibo inibo furo bie debo fisa eremeni nwo nyaname bebe ye ari ini dikidiki, se ani ikuye mi nwose chochi mi ogono gbana ma, miese chochi mi sime deapu fi se ngeri sime apu ma nwo dikidikibia bara. 	 seniapu ma, ateli isunapu bara bu ibi firinwengiari apu ma mama kiri be gbeinye se ini piri na ibime, aniteinanga nwo kuroma tamuno bere mi duko piki ani dieari apu ma. aniatibi fiafiadiri mi nwo beme, nambulo be bipi fina ma ori ipiamgba mgboluma nwo pisiari siki, ani piki na nwo beme firinwengibo be oria gbeinye se o piri na ibime. se senibo punuma bere nwo poki ma, mama apu anikanika ani nengi onyechieapu ani miekuroma sikima okuma. tomoni ogboku si mie apu ma dikigani miese kon apu ma balafa nwo nyanabia bara. 	 tamuno be na kraist jizos be na, piki fiafia enjelapu ma na torukubu bun a, a kuroma duko i piriabe na i ma dukoaye ma nwo miebia gboribo soni torudikika, piki torukunka bu, i miebia yegoyegoye nwo mie. tamuno firinwengibia bo i ibioku inibo dumo nemika simeogbo bara se inibo ogono gbana ma, jinapu si miemieye bu ibu se chu ma ibu se orutone. 	 mengi kenge nwo bu ma, okuma kele iru kalaye oki i bulo mi gose i nwo sarama obiari siki.   	 dapu si kikimake, inia sima ini se mun bere bie chuchume, okuma isi apu ma be sima obuko mi ari pakapaka yee. ani gbori bara mi bu ini belema ibi miemieaye oririme, ibioku belepakaka ye ma soni ari boike. ye omini ma ini nyanapu ma osi ye mamgba bu, miese gboribo soni tamuno be ere mi bu wa dieari ye mi bu na siye duko eka bara. ye bereniapu ma inia omoni ma dikisima ma gbeinme, aniatibi inia firi bu soye fiari apu ma, ani bereniapu na belemasa apu nae. iruo dieaye na kokoma ala na 	maa ye ma die se piki ari se tetema piri. jin kiriaye diebo goyegoye se wa nyanabo jizos kraist be kokoma okweinma na kuraka piki minea tamuno bere nemi yedie bara na kuraka bo be inibo opuamieye na woloma warabe, inibo piki nemi ye oforie, o kuraka bara se ye igbani piki kamuso se okwein dokime, min mi deki boboye ani bunwonwo, kamuso, wolo, kuraka bara se toruseyekienma, piki siki mamgba berejinea si kubie nyana, piki kokomaye mi bari inia bie oforie. ini nwo chinme na ini tekeariye bu ani ini boro se alakonbia yee. 	 ibime, tamuno nemi mi ani tomonibo miemieme inibo ibi bara se pere, nemikase inibo nyanaye inibo bun a deinkorome nwo bebe. cheye wa boro nwo seni tomonikiri mi bo gboriye soni oforie cheye wa ineda nwo oki tomonikiri mi bie pakaso be gboriye soni oforie anierechi, wa nemikase fiye na chuabia ye na nwo nyaname bebe, ani omine na deinkoro gbeinme. okuma alakon dokiari apu ma ini mun telima bie so se dian bie koro, tona oboriaye na ye se nweni lamalamaye na bie bu sosome, ani tomoni fono mun fan a fin a bie chuchume. aniatibi igbiki belema mi ani torukirikiri sia miemieye ma be chuku mie. dapu ani nyanabia erechi kubie chiechie sookuma, ini bereni mi ateli nwo nwengi gbari se tona kururu bu inia kubie kansam. pol be se timoti be datekerema ye mi 	 okuma iri, tamuno tomonibo, maa yema dikibuton. kuroma karakaraye mie na, tamuno nemi na, bereni na belema na, inema nyana na, piki dein teme nyana na nwo doki. iya inyo la bara nwose iya bereni mi be mangi kon, se simegbaso dumo nwo nyana ibu piri aniatibi mi dumo mi gose ani tamuno be i chinyee, tona onyechieapu toroko iya bereni mi i nwo dukopakuma siki bu. tamuno be toroko bu, dumo se ye mamgba piri bo be piki kraist jizos be ani pontios pailet be toroko kuroma oria bereni mi dukopakuma bo be toroko nab u, a min mi nwo ton i pirime. ini ton i piri yema mie, se kubie se bugbane gbeinbo bara se ari koko okimun wa nyanabo jizos kraist be bobia ene mi la. oria bo sikimi tamuno be mi ani tonbia yee, belemasa piki ngeri bereton bo be, amanyanapu mamgba be amanyanabo be, piki nweni nyanapu mamgba nyanabo be. ori kenge mi fifika bo bee gboribo soni ineda kpekima eka enekubu bie anga bo be. ori ori sa bo ma oforie, pikina ineda ori oribia bo oforie. ye osi na simegbaso bereton na sime o piri amen. 	 duko min dumo mi be alakon apu ma piri na ini opuayemie ma, piki toru se tibiofori ngokon diki ma, okuma toru se tamuno be diki, yegoyegoye nwose wa piri se wa se butimari bo be. duko ini piri ini ibi mie, ibia firinwengi ala nwo kon, ini imuku dumo kon ma, okuma bukarakarama inia ye nwose jinapu na diafi. min bara mi bu ini ngo kobirima inia bu ma piribia, mi ani torokoju kuro chukuseke dupari so ini piribia yee. anisiki ini ineda kokoma dumo mi nwo nyana inia bu piribia. 	timoti, ini se i barachua dikidiki nwo be ye mi se ibioku kpa, tamuno miemieye bu ofori okwein na nemi ofori berejinea na nwo dikibuton, ani dapu irima bara bu nemi se chin ye mi. aniatibi dapu okime na ini yenemime ani bu boro bereni mi bu acho irisam. 	tamuno be dikibugerere mi omine mgba na sime.  	     pol be se main karama timoti be seinma firifirimadiri mi diepakumaye 	pol be se main karama timoti be seinma firifirimadiri mi bie bakama simea ye ma ani o se dada timoti be piriari tetemae, ori na firinwengiari kala asemenitoku na barachuabo na bara bu. dawoye mi be tibi ani yeinema. o tetema se timoti be piri piki o kubiekuromame bereni nyana bara se onyechie jizos kraist be pirimamunbia erechi, piki ibi bere mi na olomu oboku mi na be kokoma dieye mi nwo olochiemabia bara, piki oria yediebo na piki owkweinkonbo firi mi na nwo nwengibia oku, torusiori na dapaka na, bie bu. 	o sosikima timoti be berejineme ani bu se oboriso bara na mieyenemika bara na se berejinea bu chu mi dekibobo fa gboloma ye bu, ani mie ibi oforie, okuma ari si ye seni pokiari apu ma miemieme. 	ani mgba bu, diri mi gienbo be oria dumo se elekima mie timoti be biekoromame o gose piki oko mieye na – oria bereni mi na, yeinema mi na, belema mi na, ikirima mi na, piki buochua mi be torusiori mi na. beretibi ma oruru bu simeoku mi diepakumaye . tokonibipi na tetema na . – . datekerema na berijine na . – . ye pol be na simeoku mi .  kuluma okwein .  	 min firifirimadiri mi pol, ani tamuno be bi bara bu, kraist jizos okunwengibo be bara ani bome, mun nyanabo be bereni oria tomoni ma piri dumo mi be bere dukopakuma ini nwose firima bo be, ani kraist jizos be na gboriye mie bu wa nyana ye mi – 	 a se timoti, ibu yela toku be firimame 	ye tamuno dabo be na kraist jizos wa nyanabo be na dikibugerere na, dikitibifoin na piki deinma na se i piri. miebaka be na kubiekuroma na 	 fiafiasa sin a ibi na nemi kubie a nwose miebaka se tamuno be beme, a firinwengi piriari bo be ani iya biejuadapu ma mie bara mi. a miebaka se tamuno be beme ari iya teke bie i se biekoromari siki din na enekaka bu. i sara owu mengima a nwose biekoromame, a piki opuma i oribia erechi bime, miese ari opuu biebele nyanabia bara. ari i nyana epele ofori bereni mi nwose biekoromame, iya opu nyengibo lois ma na i nyengi yunais ma na nyana bereni bara mi, a berenime na iri soni ani nyaname. anierechi, a se i biekoromabe na a bara se i tibi ogono gbana siki tamuno be se i piri diepiriye mi bereni ma se ani fi. aniatibi tamuno be se wa piri teme be kuro na, belema na, buolo na nwose minea bie chu beinmame. 	 aniokuma, onyechie wa nyanabo be piri mi ani bugerere se i piri ma piki iri kraist be tibi gose ikoli so bo be gose bugerere ma. aninakaraka, iri soni ibi bere mi gose torusiori, tamuno be i se ani miebia be inyo nwose i piri warasiki. omine duaboroma piki wa chin oki se oria tomoni nwo miesam, wa nwengi sa firi goseke, okuma o tonkoroma sa bara na oria dikibugerere na gosee. siki mi ma laka simeogboo kraist jizos be bu boro mi dikibugerere mi nyana wa pirime, okuma mioku, minea duaboromabo kraist jizos be bo mi bu, ini ani miebelema wa pirisam. o miese fi kuro mi kulumasam, se ibi bere mi bu boro fieka dumo mi nwo mie belemasam. 	 tamuno be i tonpakuma bosam okunwengibo na yedieboo na bara bu ibi bere mi dukopakumabia erechi. se min mi gose a maa torusiorima nwo oriabe. okuma i kubie pa kuro warabe, aniatibi a kubie se bugubana bo be ari o nemime, a piki berenime na ori ineda o se i barachua ye mi se deinma weri mun ani ene mi nwo labia. a se i die kokoma okweinma kapuma ari olo chiema i diki nwengibiaye bara bu, se mine be kraist jizos be na gboriye mie bu wa nyana bereni mi na belema mi nab u sime. minea bie anga fiafia teme be kuro bu, ini se i barachua ibia yema kapuma nwo olo chiema. 	 i nemime na esia pekere bu sime apu mamgba ini i bu pu sikimasam, piki faijilos be na hamojinis be na soni. ye nyanabo be onisiforos furo mi dikibugerere, aniatibi tona siki o nwose i kubie kuromame, ari ikoli bie omie nwo be ye mi ani o bugereremake. okuma o bo rom la kirikiri o saki i doki nwenii o bo i ori siki lame. ye nyanabo be dikitibifoin nyana o piri ani ene mi bu efisos bie o se i mie ibi la oku i ibiokuma nemime. kraist jizos be oria kubie se bugbana gbein owunibo iri iya toku be okuma, kraist jizos be na gboriye mie bu wa nyana dikibugerere mi bu boro kurobo soo. tona onyechieapu toroko bu, yedie bara bu a dukopakuma i naa sa ye ma oki ari se kubie se bugbane gbein apu barachua, ani ineda ari se ye se jinapu diebia apu ma. 	 kraist jizos be oria kubie se bu gbana gbein owunibo bara bu, iri soni i lalama torusiori mi diaoki. owusoari owunibo bibia ori o tibida owunibo be bubelebia ye nwo mie, anierechi o bi eke ori obu se owu bie ofori apu dumo na woloma. arudua mangi konari bo ineda ania diepiriye nyanabo eke, ori anibe olokoma kokoka simeogbo. kuroma firinwengi sa ozudipibo be tatari sokubia fiye bu yedia oki gbeinme. a dukoari ye ma nwose koroma bu chu, aniatibi nyanabo be i miese i ineda maa ye mamgba nwo kainbobia. 	 jizos kriast be nwose biekoroma, ini fibusisema bo be, devid fur obo be a dukoari ibi bere mi bie ini ani die oku mi. aniatibi ari ibi bere mi dukoye gose i torusiorime, ini pikina ikoli se i ikasime, ani oloko kanbo mie oku mi. okuma tamuno okwein mi ani ikoli soke. min mi gose a yegoyegoye nwo inemame tamuno be seleokisa tomoni ma tibi gose, miese ini soni kraist jizos be bu boro bo duaboroma mi nwo nyana bobia bara ani simegbaso boma okibobo ye mi. min mi kokoma yee 	 wa nemikase ori na fime bebe, 	 wa pikina ori na dumobia 	 wa pa inema bu simemamuabe bebe, 	  wa piki obu so beretonbia. 		se wa nemikase o pikime bebe, 		ori soni o wa pikibia 	 mine nemikase kubie se bugbane gbeinka apue bebe, 		ori kubie se bugbane gbein boe 		aniatibi ori ineda obu piki eke ini bereni okisa firinwengibo 	 min mi se iya tomoni ma biekoroma, se tamuno be torukubu bu kuroma inia berijine na ini okwein mi gose owuso ma. ani ibi ye mie eke, okuma si ye kenge mi ani se pokiari apu ma miemieyee. iya inyo la bara nwo mie se tamuno be beinma i oki, oria firi gose bugerere nyanaka firinwengibo bara bu, piki karakara bara nwose tamuno kokoma okwein mi dieari bo bara bu. ibu sikima, tamuno nemi nyanaka piki yenemika dukoaye ma bie, ari mieari ye ani tamuno bu tomoni de bolo nyo bu koroma kengee. oko sime dieye mi ojumini mi okopeiari ino sime oku simeme, oko sime bara se yedie mama apu ani haiminios be na filitos be nae. ini kokomaye mi bu barasinsam, se da bereni apu nwo pikirimabe inia bereni bu, nwo be na mine be fibusise mi kirioki borosam nwo be ye bu. okuma tamuno be dipi sa kuro chukuseke dupari mi ngisi jike eke se maa okweinma ani ogono gien warabe nyanabo be oria tomoni ma ori ini nemime se, a sime nyanabo be pirime nwo be bo goyegoye kurak miemieye bu busin. 	 opu wari bie kirikiri efere na boli na omie goli na seleba na ini nwose daye mieme, isiaye ma chin na abain na mi ini se ari mieyee daye sime osi nyana firima pirime anisiki isiaye ma piki sime enebenebenea papa firima pirime. tomonibo nemikase maa sia ye ma bu mina bu mie fiafieamame bebe, ini inibo se sosikima firinwengibia, aniatibi inibo mina bu se ton bu weri se firinwengi gbein bo mie inibo nyana bo be pirisam piki bu karakarama ibi firi goyegoye nwo pirisam. asemenibo puko taritaria ye ma bu buton, se gagama karakaraye miebia oku nwo doki bereni na, belema na, piki deinma na, se fiafia kubie se wa nyanabo be chin o bara barachua biari apu ma bu so. okuma oboriso na mieyenemika berejinea ma bu ibu sin, i nemime na kamu bu mi ari mun kuluma kukumayee. wa nyanabo be firinwengibo kamu so eke. ori ibi yemiebara nyana tomoni mamgba nwo piribia, ibi piki yeinema yediebo nwo sobia. ori obu nemibia ori na tuburuari apu ma o nwo dagbukukumari siki. sosi tamuno be acho se ini piri se ini vinpikibo kokomaye mi nwo nemibia. anisiki ini vinpiki bo inia nemi bie so se oru be tu ini piridian bie pokobia, ani ini kun se ini miese ini o biari ye nwo mieari bo. kuluma enema min mi nwose biekoroma na kuluma enema bie bufuka siki simebia. tomoni imuku, ngerifi doki, buboma, piki buse buchinbia ini nweni wolobia, ini ini yiapu bipipoki eke, miebaka be oku nemi eke, ini piki tamuno be soni nemi eke ini torukpobia, ini jinapu dikitibifoin eke, jinapu duko simabia, kurokuro dumo konbia, balafamabia, ini taraka se ibi apu werimabia ini nweni deri apu sobia, yeabala ka dumo konbia, se yebusoka opuayemiebia ini butima belema tein tamuno be nemgibia ini minea tamuno nemi bara bu ogono paka ye ma kenge nwo olobia, okuma ani be kuro mi nwo sikibia. mina tomoni ma bu ibu sin. inia bu be dapu ani ikiri mun si punumasa kunbara bie sime yenemi ka eremeni ma warima bie soma boro apu mae, ani ojumini mi pukotaria ye ma fono so sa apu ma. siki mamgba yedawo nwo dokiari eremeni ma, okuma ineda kokomaye mi nwo dawo nemi eke. ani paka janis be na jambris be na piri oku mi, ini mozizi be na tuburu siki, ani mina apu ma soni kokomaye mi na tuburu okue, inia koromama burusam, bereni mi bu soni ini piki bikime. okuma ini bolo nyo so la eke aniatibi bebobebo inia yenemika mi nwo oribia, ani paka janis be na jambris be na piri oku mi. kuluma dagbukukuma mi 	 okuma iya dieaye ma na, iya yemiebara na, iri be dumo kon bara na i nwo dukonwengisam, iya bereni bu i elekima chuasam piki iya yeinema na, iya belema na piki iri be ikirima nyana mi na iya torusiori mi na iya bufuka da mi na, antiok bie na, aikoniom bie na listra bie na ibu pakaye mamgba i nemime. ari ikirima nyana balafama torusiorima piri oku mi okuma nyana be aria bie mgba i duame. tamuno kike dumokon bibobibo, inibo torusioriba, ani kraist be berenibo bara bu. okuma si apu ma nab u se laka kiri otoma apu ma na ini si ye bu boro mun sitein ye bie sobia, obori se jinapu chin piki obori se inia bu chinabe. iri okuma, ini se i die sa kokomaye ma na i kuroma bereniaye ma na kapuma nwo olochiema. ye se i die apu ma i ini nemi warabe. i piki se bie koroma warabe na iri be boka siki ngisi i fiafiadirima nemime, ani kraist jizos be bu i nyana bereni mi bu boro i se mun duaboroma mi bie sobia nemi mi se i piri ye ma. fiafiadiri mi mgba tamuno be ton bara bu mi ari weri gienyee, se kokomaye mi die, se kurakaye mi dikigani, se iri ye ma datekerema, se piki karakara dumo konbia oku seni nweni diebia erechi. miese tamuno tomonibo be ye mamgba bu kara se piki bugbeinbia bara, piki bukarakarama ibi firinwengibia yegoyegoye nwo nayanabia oku. a kuroma tamuno be na kraist jizos be na torukubu bu duko i piriabe, ani bereton dumoapu na fiapu na piribia bo be, aniatibi o boabe amanyanabo bara bu, se beretonbia. oku mi duko, ani duko mi bu barasin ma kura siki na kuraka siki bun a, ye ani inia buokoro, dieye ma bu ani se igani si piri, ani se piki kubie kuroma okwein kon, ani i nwo inema yedieari siki. siki bobia tomoni bari kokoma dieye mi nwo poki eke okuma inia pukotari yema ini nwo duko nwengibia, se bakama yedieapu kobiri inia bu piribia, ani beri teketekema bere duko ini piribia apu ma. ini kokomaye mi poki bu vinpiki se toru se tibiofori berema poki mi dabia. okuma iri, pakayepakaye mamgba bu ibu olo, torusiori bu ikirima nyana, ibi bere mi dukoaribo firi nwo nwengi, se tamuno firi nwengibo bara nwose iya bebe firi mi mgba nwo nwengi. 	 iri okuma, ini i se agbamiebia siki mi lasam, mi a dumo mi werisobia siki mie. ari arudua mi bu iya inyo la oku nwo miesam, ani la bara mi mgba a mangi karamasa, a bereni ye mi a nwo miesam. se mioku omubaraibi diepiriye mi sime i koruabe, karakaramiemieye mi be amanyanachu mi, ani nyanabo be, karakara berekonbo be ani ene bu se i piribia ye mi, piki iri kengeke, okuma o se piki belema bu ori be bo mi koruari apu mamgba nwo piribia. pol be barakubu okwein 	 bukuroma acho doki se boloka siki bu bo iri na iria. demas be o mi tomonikiri belema ye gose ori i koroma mangisosam. o so tesalonaika nwo munsam. krisens be so galesia nwo mume, anisiki taitos be piki so dalmasia nwo mume. luk be kenge mi iri na sime warayee, mak be oki ibu chua bo, aniatibi ori ineda barachua i piribia firi mi bu. a tikikos be se efisos nwo firimame. i bobia siki iya ogono gbana buchuaye mi nwose chua bo, a se troas bie kapos be barachua se so ye mi pikina dirima soni, nwose chua bo aniteinanga ini nama ojuapura se mie diri ma. 	 alekzanda temenibo be opu si se i mieme, nyanabo be anibe gbeinye se o piribia. iri soni obu ibu obi aniatibi ori opuma minea oku mi na tuburume. 	 gboribo soni ibu oforie, ari ngei be ibu duari ene mi bu inimgba i koroma mangisome. ye tamuno be ani se si kien ini piri ma okuma nyanabo be iri na sime se inyo se i pirime, anierechi ari nineda beinma oku mi dukopakuma jinseapu ma piri se ini naame se ari ani chiriba be bipi bie poko pakabome. nyanabo be piki siaye mamgba bara bie i duapakumabia, se deinma i oki oria so bie amanyanakiri mi munbia, boma sime o piri mun bene bene la amen. kuluma kerenibipi 	 a kerenibipi se prisila ma na akwila be na firimame, piki onisiforos furo mi na. irastos be konrint bie ori omie, a piki militos bie trofimos be bubarasinme aniatibi obu kuromake. fongu ma soka simeogbo bukuroma bo iri na iria. ubulos be na pudens be na, lainos be na klodia ma na piki isia kraist be bereni minapu ma so ini o kerenime.	 	 nyanabo be ominea temema na sime. 	tamuno dikibugerere omine mgba na sime.  pol be se tesalonaikapu ma seinma tatari firifirimadiri mi diepakumaye tesalonaika mi masidonia romapu pekere mi be tibida opuamae  pol be ani ju bu o chochi pakumame o filipai mi bie bu soboro siki  juapu ma kirikiri, ani dapakame, pol be nde kraist dukonwengi mi be oku mi ini juapuka apu ma ogboku nwo duko se ini bo juapu bereni mi nwo daokisam nwo be dikibiebu gose  pol be tesalonaika mi bie ini o desinme se o so biria mume  obuko, o korint mi la boro seso, pol ori na gboribu nwengi piki o juo firinwengibo timoti be bipi bu dada tesalonaika chochi mi bo simesa bara mi gboloma ye nwo naame  	pol be se tatari tesalonaikapu ma seinma firifirimadiri mi anisiki bu o nwo gienme se inia kubiekuroma piki miese ani kpoto inia buokorobia erechi aniju sime kraist dukonwengi apu ma, o miebaka beme inia bereni mi na belema mi nab u o naari ye ma gose ori ini na aniju bu sime siki o kon dumo bara mi o nwose inia biekoromame, anisiki o piki chochi mi bie koro gbelaye ma pekereme ani kraist be vinpiki bobia nwo be ye mi bu kraist be berenibo inibo ineda pa oria vinpiki bo mi se bobia simegbaso dumo mi diaoki be se nde siki bu kraist be pikina bo be pol be min siki mi oki duko ini pirime na ini budeinma firi mi nwengi mun ini toruse kraist be oria vinpikibo mi dikiari siki  beretibi ma oruru bu simeoku mi diepakumaye   miebaka be na tokoni na   –   kraist dukonwengi dumokon mi be tetema   kraist be bo mi gboloma dawoaye   –   kuluma tetema   kuluma okwein   pol be na sailas be na piki timoti be na bara – ani bo tesalonaika ama bie sime chochi me be tomoni ma pirime, ani sime tamuno dabo be na piki nyanabo jizos kraist be na piri apu ma 	ye dikibugerere na deinma na omine na sime   			tesalonaika ama mi  tesa   tesalonaikapu dumo mi na bereni mi na 	 wa siki mamgba o gose miebaka se tamuno be bebeme, piki siki mamgba o se minea tekema bie chuchume  aniatibi wa tamuno minea da be toroko o se bie koromakoromame, o bara werima ominea bereni mi se miemieye bu chu bara mi na, ominea belema o miese o kuroma firinwengiari bara mi na, piki wa nyanabo jizos kraist be bu o nyana torusedikiye mi o miese o jikeka bara mi na  minea minapu, wa nemime na tamuno be ori o belemame, o piki o sele seni oria tomoni nwo miesam  aniatibi mine ibi bere mi okibo o pirime, papa okwein bu kengeke, okuma piki fiafia teme be kuro mi nae, ani piki buokorome na minea oku mi kokoma yee  wa omine na sime siki, omine be ibi gose wa se dumo kon oku o nemime  mine na nyanabo be na o nwo dame se omine opuma torusiorime nwo be soni, o fiafia teme be bu weri bo biebele nwose oku mi okime  ani bu o bo dikidaye so masidonia na akaia na bie sime bereniapu mamgba nwo pirime  aniatibi oninea bu nyanabo be oku mi boro mun bebe masidonia na akaya na lame nwo be ye kengeke, okuma tamuno be bu o nyana bereni mi be bere mi soni mun nyo mamgba lasam  aniokuma, wa bupalimaye bara bu nyana se dukobia ye oforie  ini apu mamgba wa bo o la siki mi bu o seni wa oki ibi bara mi gbolomaye nwo dukome, o piki ini karasa oruma bu torusin se vinpiki tamuno be da oku mi na, piki firinwengi dumo kokoma tamuno be nwo piribia bara mi na, piki sobie bobia oria toku be korubia bara, oria toku jizos be ani o fib u sisema bo be, piki boari tamuno igani bu wa pekere pakuma bo be   pol be tesalonaika bie nwengi firi mi omine soni barana nemime, minapu, na wa bo omine la ye mi papa faye soke  o nemime ini filipai bie wa miesima piki wa wolo la oku mi na, ma wa bo tesalonaika bie omine laka simeogbo  se opu kikichuaye pakame nwo be soni minea tamuno be kuro kubie seni wa pirime wa se o bara bu bo ibi bere mi nwo duko o piri  wa ominea bara biari ye mi wa bi irimake, piki si kubie buke, wa piki epele seni gboribo soni tike  aninakaraka, tamuno be bi na wa okwein nwo be bara mi wa nwose okweinme, aniatibi ibi bere mi se bara bu chua gbein apu bara o nwo seni wa kienma okisam  tomonia bubelebia ye miebara wa nwo dokike, okuma tamuno be bubelebia ye ree, minea kubie nemi bo be  omine ibiokuma nemime na bipi bele wa nwose o damaboke, wa piki pukodoki okwein kon o pirike – tamuno be minea onyechieboe gboribo bara soni wa tokoni dokike, ominea bara soni wa dokike piki jinapu bara soni, wa ineda ominea bara oki gbeinye omie nwo be soni, kraist okufirinwengiapu bara bu  okuma wa minea bu ma nemime wa omine na simeari siki, minea awo dikidikiari nyengibo bara  wa ominea bu nyana belema mi gose wa omine na ibi bere mi kenge nwo diaokike, wa piki minea dumo ma seni omine na diame  omine opuma minea bu yelame pikipikiye oforie, minapu, o se biekoroma warabe, wa bara werima kuroma firinwengi oku mi wa din na enekaka na nwose firinwengime, miese wa bufuka nwo so o piri eka bara wa tamuno be bara bo ibi bere mi nwo duko o piriari siki bu  	 omine minea onyechieapue, piki tamuno be sonie, na wa seni omine bereniapu ma na anga bara mi fiafia piki karakarame, ani piki duko simabia ye nyanake  o nemime na dabo se oria awo na anga oku mi wa se ominea bu bobo na anga okue  wa ominea kubie kuromame, wa ominea kubie deinmame, wa piki o beabe na o tamuno be biari oku mi nwose dumo kon, ani o chin na o bo ori na oria amanyanakiri mi na boma mi na nwo diaokie nwo be bo be  	 wa gose piki siki mamgba miebaka se tamuno be beari be jin ye omie  wa tamuno oku mi okibo o piri siki, omine ani naa se piki ani okime, tomonibo oku bara o nwose ani oki ke, okuma tamuno oku bara o nwose ani okime, ani ani piki kokoma simeokue  aniatibi tamuno be omine bereniapu ma bie o firinwengiabe  minea minapu, nwo obu paka yema ani piki judia bie sime tamunoa chochima bie paka yemae, ani sime kraist jizos be piri apu ma  ominea se mi be apu ma bara omine ori gbori torusiorima ani ini soni juapu ma bara oriari yee  ani nyanabo jizos be na piki ikiankoroapu ma nab a apu ma, ini ani piki minea torusiorima apu mae  ini tamuno be bubeleka oku diki ini tomoni mamgba na kuroye mieari oku diki ini piki wa kiki dokime duaboroma okibo jinseapu ma piribia oku mi duko ini piri bu  min kuluma bara bu, ini siki mamgba mieari sima bo miebeinma ye nwo soari okue  se mioku ani be kuluma, tamuno igani mi bo inia ogono gbanasam pol be bime o pikina mun ini la 	 mine okuma, minapu, ini kala siki bu ominea bu wa pu sikima siki, minea koroma buke, okuma oju bue, wa bari omine orika siki, wa piki opuma kpalakpalme bo omine oribia erechi wa bi me wa vinpiki omine damabo, iri na mina bun a gbori siki nengi ma ye nwo se kpalakpalme vinpiki o damabobia erechi okuma setan be bereni wa pirike  anibe kuluma, ominee, jin apuke omine, mi wa toru se dikiari apu mae, piki minea biebele mie, wa se bubomari omubaraibi mie  wa nyanabo jizos be toroko bu, ani o bobia siki  kokomayee, omine ani minea budekichiema mi na biebele mi nae anibe kuluma, wa bari ineda ani inema bolomake   ani wa dukopeleyee na wa oko weri ngeri sime ma munbia atens ama mi bie, wa timoti, minea minabo be nwose seinari siki, mine na firinwengi tamuno be piriari bo be, ibi bere mi nwo dukopakuma mi bu, ani kraist be gbolomaye mi  wa o firimame inyo seni ominea bu chuabia ye gose piki ominea bereni nwo mie kuromabia erechi  miese ominea bie gboribo soni ma torusiorima gose vinpiki obu da eka bara  omine soni barana nemime na nwo sime torusiorima ani tamuno be bereni wa piri yema be da yee  aniatibi wa omine na pa simeari siki, ma laka simeogbo wa duko o pirime na ini mine seni torusiori bie chubia, se omine ibiokuma nemi bara bu ani mioku, gbotubara paka sa ye mie  ani mi a gose timoti be se firima yee  a bari ineda ani inema bolomake, anierechi ari o se firimame, ominea bereni la oku nwo doki nemibia erechi  pikipkiye oforie ani ineda oko paka eke na oru be o telima so okuma, firi mi mgba bo papaya nwo some 	 mioku timoti be o vinpiki bosam, se ominea ibi bereni mi na belema mi na be bere nwo duko wa pirisam  o duko wa pirime na o siki mamgba ibi koroma nyana wa pirime, na o piki wa oribia erechi bime,mine soni omine oribia erechi biari bara mi  ani bara mi bu, minea bufukama na minea torusiorima na bie mgba bu, wa o gbolomaye nwo se kubie kuromayee  aniatibi mioku mi wa kokoma dumo warayee, o nemikase ominea dumo bu nyanabo be na gboriye mie bu kuroma chie warabe bebe  mioku wa o tibi gose miebaka se minea tamuno be bebia  wa o toroko nyana biebele mi gose wa miebaka seni o beme o tibi gose  din na enekaka nab u, wa minea kubie mgba se o bara bime na o bereni wa piri wa toru na iriama se maa o obupalima ye ma se ominea bereni bu chua o piribia oku  	 ye minea tamuno piki dabo be na minabu na, piki nyanabo jizos be na, barana ateli karakarama wa piri se wa bo o la ye nyanabo be barachua o piri, se o jinbojinbo belema, piki beinwasa belema nwo nyana nweni mamgba piri, ani wa o belema oku mi  min bara mi bu, ori inyo se o piribia, o miese o kara se fiafiabi, minea tamuno piki dabo be torukubu bu, wa nyanabo jizos be sime o piri apu ma na bobia siki  tamuno be biebelemari dumo mi anibe kuluma, minapu, minea bara o dawome, o se dumo kon se ani tamuno be biebelemabia oku mi  min bara mi ani o seni dumo kon ari oku mie, kokomaye bu, se wa mioku wa nyanabo jizos be aere nwose o tekeabe na omine ani bara nengi bara nwose ye mie  aniatibi nyanabo jizos be se wa piri kuro bu wa se o dieaye ma o nemime  tamuno be o bime obu se tonbu weri, se sefi bu okoronaokorona obu sin  ye omine owuapu ma bobo inibo tan a anga gbein oku nwose anga, tonbu sime piki osi nyana bara bu, ojumini mi dikipukosoliari ye bu ke, oru bere nemiapu bara mi, ani tamuno be nemika apu ma  min bere mi bu, ye gbori bo soni, aniokuma, inibo pembe kraist be duko nwengiaribo nwo miesima ma, anikanika obu gbin ma  wa tatari min mi duko o piri borosam, wa piki kuroma ominea berijineabe na nyanabo be o bufuka seni ani ie apu ma piribia  aniatibi tamuno be o wa chinke na wa bo sefi dumo kon, okuma na wa bu se tonbu weri dumo bu simee  anierechi mi dieye mi sikibo goyegoye inibo tomonibo sikike, okuma tamuno bee, ani oria fiafia teme be nwose o piri bo be  	 ani bupalimaye soke se ominea juo bereniapu belemabia oku gose diri gien o firima  omine na minabu na tamuno be o se jinbojinbo belema gbein oku nwose o diesam  karakaraye duko bu, o piki min bara minwo miesam masidonia bie sime minapu mamgba bu, anierechi, minapu, wa o tekeme na omine oko mie tein  o dein dumo konbia bara o nwose ominea bu weri, toru se ominea firi bu weri na, piki ye konfi bu na o sime, wa tatari duko o piri boro sa bara bu  min bara mi bu, o boro berenika apu ma osi nwo nyanabia, se bari toru seni jinbo bu weri eke ominea bupalimabia ye ma bu  nyanabo be bo mi 	 minapu, wa bime o fiapu ma gboloma kokomaye mi nwo nemi, miese omine ngiri eka bara torusedikiye nyanaka apu ma mieari bara mi  wa berenime na jizos be fi se pikina fi bu siseme, ani bara mi wa piki nwo berenime na tamuno be jizos be na o bereni se fiapu ma na nwose chua okibia  	 mioku wa se o dieari ye ma ani nyanabo be die okue na mine dumo simeogbo nyanabo be bobia ene mi labia apu ma, wa ini fiborosapu ma torokopelema mun eke  tibini enjelbo be bereton oloku puko bu, tamuno be odu mi fiebia se ori nyanabo be na minabu na bara na sobie korobobia  kraist be bereni boro se fiapu ma tatari fi bu sisebia  anisiki mi dumo apu ma ini nwo kobirima inia bu chua mun sotoru bu nyanabo be na iriamabia yee  ani wa nyanabo be na siki mamgba simebia okue  anierechi, o maa okweinma se jinbojinbo kubie kuroma  bukarakarama nyanabo be bo mi piri ani bupalimaye soke, minapu, maa yema gien o firima, ani maa yema miebia siki na, piki ari miebia biri na  aniatibi omine na minabu na ibioku nemi warabe na nyanabo be ene mi furubo din bie bo bara nwose bobia  tomoni nwo bebia na, ye goyegoye dein se piki ibi warabe, nwo be siki ani bekema bufuka bo inia ogono gbanabia yee yi palima simekon eremenibo jike oku, inia bie pokosobia bo oforie  okuma minapu, omine o kanakana bie oforie, ene mi piki furobo bara nwose bunemika bu omine oki ma  omine mgba sime enekubu mi piri apue, ani sime enekaka mi piri apu mae  wa sime din mi anikanika kanakana mi pirike  anierechi wa isi apu ma monoari oku mi nwose mono eke, wa mono bu sise se toru gbelema ggeinme  din bie mi tomoni monoari yee din bie mi ini iru bu torubamari yee  okuma ye mine sime enekubu mi piri apu ma toru deinma  wa bereni na belema na nwose agbo mie minea ekpe bu koroma, piki wa toruse dikiari duaboroma mi se okpochu mie chira, tamuno be, bo oria igani mi be torusiori ori gose o wa sele okike okuma wa nyanabo jizos kraist be bu boro duaboroma nyanabia erechie  ani fi wa piri bo be, miese wa ori na dumo gbolomabia bara o bobia siki, wa dumo simeo, piki wa fisa soni  anierechi o jinbojinbo kubie kuroma piki barachua jinbojinbo piri, mioku o mieari oku mi  kuluma dieaye na kereniabipi na 	 wa o tekeme, minapu, o kokoma osi nwose ominea ogboku firinwengiari apu ma piri, kraist be bereniapu dumo bu o da gbukukuma piki ye se o dieari apu ma  opu osi na belema na o nwose ini na anga kon ini nwengiari firi mi gose  ominea ogboku o deinma bu anga  	 wa o tekeme, minapu, o tetema se papa sara sime firinwengika apu ma piri, balafadoki apu ma kubie kuroma, barachua inyo nyanaka apu ma piri, inema nyana bebobebo piri  omine ori na gboribo soni siye seni si gbeinke, okuma siki mamgba ani seni ominea miemieye chiema ibi seni jinbojinbo mie, piki nweni mgba na mie bu  	 o siki mamgba biebele, siki mamgba teke, ye mamgba bu miebaka be  min mi ani tamuno be o bara bieari yee, omine be kraist jizos be na gboriye mie dumo mi bu  	 fiafia teme be nwo dachiema ma  ikiankoro bu bo oku ma ngisi omine ari dikisima ma  ye mamgba pekele diki, ibi ye mi kapuma nwo olo, se siye goyegoye bu buton  	 ye deinma se wa piripiri tamuno be o miese o ton bu sime, acho kirikiri bu se piki o koko – teme bun a, ima bun a, piki oju bun na, miese o berebarasi nyanapu so eka bara, wa nyanabo jizos kraist be bobia siki bu  o chin bo be ani miebia, aniatibi ori ani kubie se bu gbana gbein boe  	 minapu, o piki mine gose teke  	 minapu bipinonju bara ὸ nwose bereni apu mamgba pipinonju  	 wa nyanabo be kuro a nwose tekeme na o mi diri mi go bereniapu mamgba piri 	 wa nyanabo jizos kraist be dikibugerere mi omine na sime            pol be se tesalonaikapu ma seinma main karama firifirimadiri mi diepakumaye bipiogbosoka tesalonaika chochi mi bie pa beredekiboabe, ani toruse kraist be oria vinpikibo mi diki mi gose  pol be se main karama tesalonaikapu ma seinma firifirimadiri mi nyanabo be bobia ene mi lasam nwo be bereni mi gbolomaye ani ani dukofinjiariyee  pol be min koroma mi nwo datekeremame, dukobelemabe na, tereme kraist be pikima bo simiemieye na sitibi na seni mun kuluma oke nwo labia, ani sitibinyana bo ini nwose chin bugbiripuma bo be tibida mi chuku bie, ani siki re ani kraist be bobia yee, ori o kraist be na tuburubia  	okunwengibo be dukokuroma oria diri mi goapu ma pirime na ini inia bereni mi bu jikeka bara se chie kuro bufuka na torusiori na omie be soni, ori pol be na ojuo firinwengiapu ma na, mie oku mi mie ini fibia ye barana nwo nwengi pakumabo bu, se piki gagama ibiye mie bu sime  beretibi ma oruru bu simeoku mi diepakumaye   tokonibipi na jinbobu ibiye dukona   kraist be bo mi gboloma dieye ma   kraist be dukonwengi mi be ibidumo   kuluma okwein   pol be na, sailas be na, timoti be na bara bo firifirimadiri mi – 	ani bo tesalonaika bie sime chochi mi pirime, ani sime tamuno dabo be na piki nyanabo jizos kraist be na piri apu ma 	 ye tamuno dabo be na nyanabo jizos kraist be dikibugerere na deinma na se o piri  kraist be bo mi bu simebia berekon mi 	 wa siki mamgba o gose miebaka se tamuno be be gbeinme minea minapu, ani karakaraye so wa pirime, oko mie, aniatibi ominea bereni mi opuma seniabe, ominea bie bobo nyana jinbojinbo piri belema mi piki dubateinabe  ani mi wa gose o seni bubomari yee tamuno chochi ma bie o weri inema se bereni nyana mamuari bara mi wa nwose bubomame omine oriari torusiorima na bufukama na bie  	 min mi diepakumame na tamuno be berekon mi karakarme, ani gose omine oria amanyanakiri mi gbein apu nwo sobia, ani o gose omine torusioriari ye mi  tamuno be o karakaraye mi nwo miebia, o torusiori seni o torusiorimari apu ma nwo piribia  se ori iny sara se omine torusiori apu ma piribia, piki mine soni, o min mi nwo miebia nyanabo jizos be na oria kuroni enjelapu ma na sobie tolupaka bobia siki  koriari fini na bufuka na se tamuno nemika apu ma na piki wa nyanabo jizos be ibi bere mi dukoye nwo mieka apu ma na nwo piribia siki  ini simegbasobia bufuka nwo nyanabia, nyanabo be torukubu ini ini sin sikimabia, piki oria boma nyana kuro mi bu na  ori ani ene mi bie bo oria tomoni mamgba bara boma okibia siki, omine soni inia ogboku simebia, aniatibi wa duko o piri oku mi omine ani berenisam  	 min ani wa gose siki mamgba teke o piriari yee  wa minea tamuno be bara bime na ori o miese, ori o chin bo chu dumo mi o nwo gbeinbia oku  ye ori oria kuro bu o biari ibia ye mamgba mie beinma o piri piki ominea bereni mi be firi mi nwengi karama  min bara mi bu, wa nyanabo jizos be ere mi ominea bu bo boma nwo nyanabia, omine piki o bara bo boma nwo nyanabia, minea tamuno be dikibugerere bu, piki nyanabo jizos kraist be na  sitibi nyanabo be wa nyanabo jizos kraist be bo mi na piki mine be kobirima mun ori na sime mi gbolomaye bu ari o tekeme, iya minapu, kirikiri miebia ye nemikapu o nwo so ma ominea koroma ma bu anikanika na nyanabo be ene mi ani bosam nwo be ye mi ani o kubie lokomama  sosi, mine mi ani duko yee ini nwo bebia, wa ikiankoroari siki, anikanika na wa ani se diri bie giein seinme  o bereni se gboribo soni gbori boko bu boro obori se o chin ma  aniatibi ene mi ani bo eke okimun kuluma ininachin mi kiri oki piki sitibi nyanabo be mina bu diepakumabia siki labia, ini ton benebene kori fini piri sa bo be  tomoni tekeari ye goyegoye ori ani na tuburubia, piki tomoni seni tamuno kienma oki ye goyegoyena  ori obu deki gelema tein ari mgba nengibia, piki so mun tamuno oputekewari mi bie kponji simebia se bebia na ori tamunoe  	 o se biekoromaka na maa ye mamgba a duko o piri borosam, ari omine na simeari siki bu  ani soni min mi gose ma mioku pakaka ye omie o pki ani nemi warabe  aniokuma, anibe karakara siki bu sitibi nyana bo be budiepakumabia  tomoni chuku nemika sitibi mi ani saki ania firinwengisam, okuma pakabia ye mi ma ani bupakuma eke, okimun ani olo chiema bo be ateli mi bie ini nwo sumasin siki labia  anisiki, sitibi nyanabo be bupakumabia, okuma nyanabo jizos be bo sa bebe, ori o bipi bie owu mi se sitibi nyanabo be ba, se oria boma nyana torukubu mi nwose o famabia  sitibi nayanbo be setan be kuro na bbia se torukirikiri iruoa bugbiripumaye nwo miebia  se obori se nweni chama sitibiaye nwo miebia fabia apu ma bu  ini gose fabia ye ani ini kokomaye mi daokike ini piki ani belemake ani duaboroma se ini piribia ye mi  anierechi tamuno be inia toruirima kuro nwo seni ini seinmame miese ini iruo ye mi berenibia bara  ani mi okibobia ye ani nwo kokomaye mi bereni dukuka se si mi bie sime biebeleari apu mamgba bere barasi nwo nyanabia  duaboroma gose ini o seleokime 	 minapu, wa omine gose siki mamgba miebaka se tamuno be bebia, omine nyanabo be o belemasa apu ma  aniatibi tamuno be teme be kuro bu boro o seleokime bo tari duaboroma nyanabia apu nwo sobia erechi o se oria ton bu simea tomoni nwo miebia oku, ani o kokomaye mi nwo bereni ye gose  wa duko o piri ibi bere mi bu tamuno be boro o chin min mi bie chume ori o chinme miese o lalamaye o nwo diaokibia bara wa nyanabo jizos kraist be boma mi bu  anierechi o kuroma chie wa seni o die sa kokomaye ma be na, minea tamuno bere duko siki buna, wa piki gien firifirmadiri ma bie na  	 ye wa nyanabo jizos kraist be na minabu na, piki minea da tamuno be na, wa belema bo be, piki oria dikibugerere bu boro simegbaso kubie kuro na ibi torusedikiye na nwo seni wa piri bo be, o kubie kuroma piki o mie kuroma se o siki mamgba ibiye mie piki ibiye duko  o teke mine piri anibe kuluma, minapu o teke mine piri miese nyanabo be oku mi sarama wasamabia bara, ini piki osi bu wero ani okibia oku ani ominea ogboku mie bara mi  o piki teke miese tamuno be sitibi na si apu na bara bie wa oki pakumabobia oku aniatibi nweni mamgba oku mi berenike  	 okuma nyanabo be kubie seni bugbane gbein boe, o piki inyo seni ominea bie chuabia se ye o laka bara bu sib o be bara bie o koko pakumabobia  nyanabo be piki kubie kuro se wa pirime ominea bu, wa nemi kpainmame na wa duko o piri bara mi o nwo mieabe o piki oko miemamunbia  	 ye nyanabo be ominea kubie mgbolu ma dagbukukuma se o tamuno be belema mi nwo kainbo tein piki kraist be piri yeinema mi na  gbarimaka bara bu sime tomonibo piri se nwengibia firi mi 	 wa nyanabo jizos kraist be ere bu wa ton o piriabe minea minapu, ini nwo ikula dumo konari apu ma bu o busin, ani wa se ini piri tetema ma oki dukuka apu ma  omine na minabu na ibioku nemime na wa se yemie bara mi o nwose ye mie gbeinme  wa omine na sime siki wa ikulake  gboribo bara so wa barachua daokike gbeinka bara bu  aninakaraka, wa fi bereni firinwengime, din na enekaka na wa inyosarake, miese wa igbikifa okibo ominea bie gboribo so piri eka bara  wa min mi nwo mieme, o barachua wa pirie neo bi kuro ominea bu wa nwo nyanake nwo be ye goseke wa dikidabia ye nwo so o piribia ye gose wa oko mieme  wa omine na sime siki wa duko o pirime na firinwengi dokika bo goyegoye o bereni se inibo yefi ma  	 wa gose min mi nwo duko ye, aniatibi wa naame na ominea bie dapu ikula dumo konabe, gboriye so mie dukuka se bu seni jinapu bere bie chuma boro sikima okuma  wa nyanabo jizos kraist be ere bu wa ton minea tomoni ma piri se inia berijineabe ominea ogboku na ini inia dumo ma nwo seni oruton se firinwengi ini fibia ye nyana inia bu ma piri 	 okuma omine, minapu ma, ibiye mie bu inyo obu fa ma  sosi ominea bie wa seni ofirimari oku mi mieka bo pakabia, nemikase ani oko pakame bebe, omine obu elekima chua, se ori na gboriye so mie gboloma ma, miese obu gererebia bara  	 okuma o tarakabo bara nwo seni o weri ma aninakaraka, o minabo bara nwose o berijine kuluma okweinma 	 	 ye nyanabo be na minabu na, minea deinma mi be chuku be siki mamgba deinma se o piri, piki boko boko bun a  nyanabo be omine mgba na sime  	 iri barana i bara se min pol be bara bo kerenibipi mi gieinme  min a se diri goyegoye bie iya ere giein okue, min a gieingiein oku mie  	ye wa nyanabo jizos kraist be dikibugerere mi omine mgba na sime   pol be tatari se timoti be seinma firifirimadiri mi diepakumaye 	 	timoti, kraistdukonwengi asemenibo be esia main boe, nyongoroma juboe se dawu be grik boe  o bo pol be na oria firi mi nwengi gboloma piki barachua o piribo nwo some  pol be se tatari timoti be seinma firifirimadiri mi terea ye mi ani dukoari yee dada  	tatari firifirimadiri mi berijineyee, iruo dieye gbolomaye bu chochi mi bie  min dieye mi, juapu ma na juapuka apu ma na konari kirikiri koroma ma bu nyana bereni mi bu ani serereme, ani na min tomonikiri mi siyee, piki na tomonibo duaboroma nyana mi, ani kiri bara se boima yenemi bu kengee, piki se miemieye bu chubia ye bun a, ani da fiaye siki bun a piki eresimeka bu nae  	diri mi se chochi firinwengibia oku na piki tekebia oku na bie omie piki tibini ma na barachuapu ma na kon gbein dumo bara mi ani nwo duko finjime  anibe kuluma, ani tetema se timoti be pirime ani ibi firinwengibo so jizos kraist be piribia oku na piki kpokpo bu sime bereniapu ma bu sime o piri firima gbolomaye na  beretibi ma oruru bu simeoku mi diepakumaye   chochi mi na ania firinwengiapu ma na gboloma dieaye ma   –   sime timoti be piri dieaye ma oria firi bu   –    min firifirmadiri mi pol, kraist jizos okunwengibo be bara ani bome, ani tamuno minea duaboroma bo be na piki kraist jizos wa torusedikiari bo be na ton bara bu – 	 a se timoti, bereni mi bie iya kokoma toku be seinmame 	ye tamuno dabo be na kraist jizos wa nyanabo be na dikibugerere na dikitibifoin na piki deinma na se i piri   iruo dieye be bereijinema 	 a bime i efisos bie sime, a duko kuroma i piri bara bu, a boro so masidonia nwo muari siki mi bu, anio sime dapu iruoaye nwo dieabe, ton ini piri na ini bari okosme ye die ma  duko ini piri ini ari egberia berema duko mi na piki ari nangwo biejuadapu erema be diri ma go mi nab u barasin, maa ye ma berejinea kenge mi ari dekiboboyee ari tamuno ibi firinwenginwengike, ani bereni bu ini boro nemi ye mi  min mi gose ton ye, ani kubiemgbolu bie sime belema mi nwo wosisemae, fiafiasa sin a ibi na nemi kubie na piki gwaka bereni nae  dapu mina ye ma bu barsin mun nemi bie ofori bere duko mi bu boro irifasam  ini bime ini tamuno oloko dieapu nwo so, okuma ini konari okweinma ini kainboke, ini gose ania bu kuroma chie ye dukoari bere mi tibi soni ini nemike  	 wa nemime na oloko mi ani ibime, ani se firinwengi na ibi bara nwose firinwengi okuma  wa se biekoroma gbeinme na olokoma ini chua se ibi apu pirike, okuma ari sime oloko kan apu nwo pirime, kurakaye mie apu na, tamuno nemika apu na, si bu bein apu na, ani sime tekebia ye nyanaka apu pirime, piki temeanga miemieaye nyanaka apu na, inia dapu na nyengiapu na ba apu na, nweni ba apu na  fiafiaka dumokonapu na, sefiapu na, tomoni furuapu na, iruo konapu na, iruo onyechieapu na piki kokoma dieye mi na tuburu ye mie apu na pirime  aniokuma dieye mi, ani ibiokwein mi bie sime ye mi ini se i barachua duko nwo be ye mi ani boma na belema na nyana tamuno be bara bo ibi bere mie  tamuno be nyana dikitibifmi be miebaka 	 a miebaka seni wa nyanabo jizos kraist be beme, inyo seni iya firi bu i piri bo be, a miebaka se o beme, ani i gbeinme nwo be bara nwose i kienma bo be, piki i tonme na a firinwengi o piri, borosa siki ari obu siye dukome, o torusiorima piki o wolome nwo be soni  okuma tamuno be o dikibugerere nyana i pirime, aniatibi ani siki ma a bereni nyanake, piki a mieari ye tibi soni a nemike  se wa nyanabo be oria beinwatawata dikibugerere mi nwose i ogono sarame, se bereni mi na belema mi na ani sime wa piri ye mi nwose i pirime, kraist jizos be na gboriye mie bu wa nyana ye ma  min mi kokomayee, piki bakama buokorome, bereni gbein beree na, kraist jizos be tomonikiri bome i duaboroma gose iri inia bu sitein boe  okuma tamuno be o dikitibifoin nyana i pirime, miese kraist jizos be iri na mieari ye bu bakama yeinema nyana iri siapu ma bu sitein bo be piribia oku miese dikidabia bo a nwo so obuko bo o bereni se simegbaso dumo mi nyanabia apu ma piribia erechi  ye osi na boma na sime ori simegbaso amanyanabo, fifikabo piki toruseoririkabo, ori kenge tamuno be piri mun bene la amen  	 timoti, iya toku, a min oloko mi nwose i bara chuame, ani bolo siki ngisi ikainkoro okweinma ibu duko boro sa bara bu, ye ari okweinma iya owuniaye nwo so ibi owu mi i nwo soari siki se iya bereni mi na iya fiafiasa sin a ibi na nemi kubie mi nwo olochiema, dapu inia ibi na si na nemi kubie mi pokika bu boro inia bereni mi simasam  ini be dapu, ani haiminios be na piki alekzanda be nae, ini sabama oru be kuro mi piri bu a boro fomubara se ini pirime min mi ani ye se ini diebia se ini bari tamuno fiesima eke  chochi mi be teke tatari ye, a bi kuromame na, o kuroma tamuno be bara ye bi obu piri, teke, yebi jin apu piri, piki miebaka seni o be tomoni mamgba tibi gose amanyanapu gose piki kuro nyana se beretonari jin apu mamgba na gose, miese wa yawuma dein dumo konbia bara, mangima nyana tamuno be bu, piki karakara torugbein dumo kon bun a  min mi ibime ani piki tamuno be minea duaboromabo be bubeleme  bi na nweni mgba duaboroma nyana nwo be bo be, piki bo kokoma ye mi nemi nwo be bo be  aniatibi gbori tamuno mi omiye, gboribo piki omie tamuno be na tomoni ma na nwo oki gboloma bo, ani kraist jizos bee, tomoni mamgba pekere gose mina bu se agba mie bo be  ani mi diepakumame na ton weri siki mi bo la siki, tamuno be bime na nweni mgba duaboroma nyana  anierechi mi ini i se seinyee, na ari okunwengibo na yediebo na nwo so se jinseapu ma pirie, bereni mi na pki kokomaye mi na be oku mi dukopakumabia ye gose ari iruokonke a kokomaye dukoabe 	 chochi mi mieari siki goyegoye, a bime owuapu ma teke, mina bu se tonbu weri tamuno be piri sa apu ma ini ine inia barama dekichiemabia, igani na berejinea na ofori bara bu  a pikina bime eremeni ma inia bu ma nwo kpainma se nemi nyana inia buchuaye na gbolomaye bu ibioku seni ye biri i mi beke na ini pukosolima bara nwose inia tibinimema weri, anikanika goli na yela ogbulu na kilari na, ougbiki la biriaye ini nwo birie, okuma ibi yemie bara nwo nyana, ani tamuno tekeari eremeni mie gbein bara bu  eremeni ma ini okweinka bu sime yedawo gbeinme piki opu buiderima bu ma  a bereni ini pirike na ini yedie anikanika owuapu bu kuro nyana ini okwein ma  aniatibi adam be tatari tememe se ivi ma bo tememe  adam be ini piki nwo seni obori chinke eremenibo ma mi ini se obori chinyee se tamuno be oloko i nwo kanme  okuma eremenibo ma ini a duaboromabia ari be awo yi siki bu, a nemikase bereni bu na belema bun a bu se tonbu weri sime se inema bu bukpainmame bebe  chochi mi bie toroko isunapu min dukoye mi kokomayee na, tomonibo kubie chochi tibinibo so gose chiechiechie bara simeme bebe, inibo opuma ibi firi nwo dokime  chochi tibinibo sobia bo ori obu duko simabia ye nwo nyana eke, gbori eremenibo kenge mi o simebia yee, o toru kweinmabia, ori ineda bu olobia, piki bu se orutonbia ori igoniapu daoki oria wari bie chubia ori ineda yediebia  ori irubu torubamabo so eke piki kuroye mie eke, ori obu nemi se piki deinbia ori igbiki belema eke ori ineda ibioku o furo mi nwo kobiribia, piki miese oria awo ma oria awo ma ori osi se piki o bipipokibia  aniatibi tomonibo o furo dikidikibia oku nwo nemika okuma, nde inibo ineda tamuno chochi mi nwo dikidikibia oku bereni mi bu ogu la sa bo o nwo sobia miese obu dekichiema eka bara opuayemie bu, miese o beresi nyana eka bara, oru be mie oku mi  chochi bie ofori tomoni osi se piri bo o nwo sobia, miese ini o bugereremaka se ori oru be dian bie koro eka bara  chochi mi bie barachuapu 	 chochi bie barachua firinwengiari apu ma ini ibi yemiebara nwo nyana se inia kubie pakabo firi nwo nwengi ini opuma iru bu ma piki igbiki puko chua ma ini kapuma bereni mi bu diebelema sa kokomaye mi nwo olo fiafiasa sin a ibi na nemi kubie bu  ini tatari ini elekima diki, anisiki ini dadiki mi borome bebe, ini firinwengi  inia erema soni ibi yemiebara nwo nyana, se nweni se fiema boro ma ini kwein toru nyana se yegoyegoye bie karakaraye bu chie  chochi bie barachua firinwengiari bo be gbori ermenibo nwo sime, se ineda ibioku se oria awo ma na o furo na nwo dikidiki  ibioku seni inia firinwengi barachuapu ma, ini chiekiri nwo nayana inia bu ma piribia piki ineda kurotoru se ini kraist jizos be bu nyana bereni mi nwo dukopakumabia  opu boiye mi 	 a min diri mi nwo gien i piriari siki, a toru se dikiabe na a boloka bo iri na iriabia  okuma a bob u obudame bebe, min diri mi miese i nemibia wa tamuno be furo mi bie minea bu se weri gbein bara, ani dumo tamuno be chochi mi, ori ani ogbochin na onu na so kokomaye mi piri bo bee  minea tamuno teke bara mi bie sime boiye mi duba la bara mi pikibia gboribo soni oforie 	tomonibo bara o nwose pakabome, 	teme be ori be karakara mi nwo diepakumame 	enjelapu piki ori orime  	sema ogboku ini oria bere nwo dukome, 	bebe tominikiri mi o berenime, 	se ini o se iwo so bie mume  iruo yedieapu ma teme be gainma dukome na dapu kuluma sikima bie bereni mi bu barasinbia, ini iruoa temema dukoari ye nwo miebia, se siatemema dieari ye ma nwo duko nwengibia  obori se nweni chin iruokon apu, nwo sime dieaye nwo wasamasam, inia sina ibina nemi kubie ma fisam, ini ofiri ikulele seni dokimasa ye simeoku  oko sime apu ma min bara mi nwose yedieme na ani karakarake debo na irobo na sime, piki karakarake da fiaye nwo fi  okuma tamuno be ari fiaye ma nwo tememe fibia erechi, miebaka be teke nwo kon so siki, ani bereni apu mae, ini kokomaye mi nwo nemi so siki bu  tamuno be teme ye goyegoye ani ibime sikibia ye oforie, okuma miebaka be teke bu ini yegogoye nwo fibia aniatibi tamuno okwein mi na teke mi na miese tamuno be wa fi gbein fiye bara se ani okime  kraist jizos be, oria ibi firinwengibo 	 i nemikase ma dieaye ma nwose minapu ma dieme bebe, i ibi firinwengibo so kraist jizos be piribia, i nwo bereni mi be okweinma na i duko nwengisa kokoma dieaye ma na nwose temeanga be fiye mie ibu kokoari siki  okuma ari tamuno miemieaye bu ofori berema bie ibu sin, ani duko na gbeinka ye ma  ibu se tamuno kike dumo mi be dawoye bu weri  oju dakadiki mi nyana soye omie, okuma temeanga be oju dakadiki mianga na anga na bu ani soye nyaname, aniatibi ania bu dumo omie mioku na piki bobia siki bun a  min mi kokomayee, tomonibo okorona ani oki piki bereni gbein yee  wa kpalakpala piki gagama firinwengiabe, aniatibi wa toru se dumo tamuno be dikiabe, ani nweni mamgba be duaboromabo be, aiteinanga o bereni apu ma  	maa ye ma ton se piki ari die  bereni se gboribo soni i dikisima ma iri asemeni toku ye gose, okuma bereni apu ma dikida bia bo nwo soo, iya okwein bu na, iya yemiebara bun a, iya belema bun a, bereni bu na, piki karakaraye bu na  iya siki na inyo na nwo fama tomoni ogbo mi bie tamuno be bere mi duko ini piri, piki ye se ini die okimun a bobia siki la  i bie sime temeanga diepiriye mi ani siki ma, ani ikiankoroapu ma dukopakuma se seniapu ma inia barama se i ogono gbana siki bu bo i piri ye mi  maa ye ma seni miemieye bu chu se ibu seni ari piri, miese nweni mgba iri be toroko mun mi nwo oribia bara  ibu obi, piki iya dieaye ma obi  maa ye ma nwo miemamun, aniatibi i oko mieme bebe, i ibu na i dukoye naari apu ma na nwo duaboromabia  miese bereniapu ma piri gbeinye din se i nengibo dikiigani ma, okuma i dae nwo be bara se okwein kon o piri  iri din se nengiapu ma iya minapu bara se ini oki  nyegiapu bara nwose senisa eremeni ma oki eremeniawo ma iya minapu bara se ini oki, si nemika dumo bu  	 osi seni kokoma deapu koroma fisa eremenima piri  se debo koroma fisa eremenibo nemikase awo nyaname anikanika aria awo yi awo nwo nyaname bebe, ini tatari ini pakabo furo bie tamuno be firi mi nwo nwengi, mi bara bu ini yiapu ma, anikanika ini yiapu ma yiapu ma inia bu nwengisa firima nwo gbein, aniatibi ani mi ani tamuno be bubelebele yee  debo kokoma koroma fisa eremenibo ma, se dikidikibo nyanaka bo ma a toru se tamuno be nwo dikisam, o tekemamun se o bara barachua biabe din na enekaka nab u  okuma mina bu seni butima bu werisa debo fisa eremenibo goyegoye ari bo ma ani fisa boe a dumome nwo be soni  maa oloko ma nwose ini piri, miese gboribo soni inia bie dukosimabia ye nwo nyana eka bara  okuma nemikase inibo minapu dikidiki dukukabo omie bebe, aniteinanga o furo bie apu ma, ori bo be o bereni mi pikisam, ori piki sitein berenika bo be nengisam  	 debo fi sa eremenibo bu ma kura tesi laka bo se deapu fisa eremeni ma be kienbipi bu chua ma, ani mi sikima, gbori siki kenge se owubo simesa bo bia  piki ibi mieye bu ere pakabo, ibioku se aria awo dikipakumabo sa eremenibo, igoniapu belema bo, barachua inibo juo kraist bereniapu pirisa bo, barachua bufuka bie sime apu pirisa bo, piki abu mgba se ibi mie mi pirisa be bo  	okuma deapu fisa iremeni ma ini se chua kien ma aniatibi ini biari ye ma miese ini owuapu sime bisa bebe, ini kraist be dikitoru sinsinme  se ini tatari bereni o piri ye mi kansa be beresi nwo nyanabia  ini piki siki fama dumo nwo dawo konbia, gbori wari bie so paka mun jin wari bie sobia nwengi nwo konma borobia siki okuma ani siteinanga ini goliabipi nwo dawo belemama borobia se bu se ini gbolomaka bere bie chuma borobia, ini okwein gbeinka ye nwo dukoma borobia  anierechi ani i bubele ye nwo sobia deapu fisa eremeni ma nemikase owuapu simebia okuma, awo nyana, se inia warima nwo dikidikibia bara miese ini acho se tarakapu piri se ini wa duko sima eka oku  aniatibi deapu fisa da eremeni gbotubara vinpiki oru be dukosam  okuma kraist be bereni eremenibo inibo furo bie debo fisa eremeni nwo nyaname bebe ye ari ini dikidiki, se ani ikuye mi nwose chochi mi ogono gbana ma, miese chochi mi sime deapu fi se ngeri sime apu ma nwo dikidikibia bara  	 seniapu ma, ateli isunapu bara bu ibi firinwengiari apu ma mama kiri be gbeinye se ini piri na ibime, aniteinanga nwo kuroma tamuno bere mi duko piki ani dieari apu ma  aniatibi fiafiadiri mi nwo beme, nambulo be bipi fina ma ori ipiamgba mgboluma nwo pisiari siki, ani piki na nwo beme firinwengibo be oria gbeinye se o piri na ibime  se senibo punuma bere nwo poki ma, mama apu anikanika ani nengi onyechieapu ani miekuroma sikima okuma  tomoni ogboku si mie apu ma dikigani miese kon apu ma balafa nwo nyanabia bara  	 tamuno be na kraist jizos be na, piki fiafia enjelapu ma na torukubu bun a, a kuroma duko i piriabe na i ma dukoaye ma nwo miebia gboribo soni torudikika, piki torukunka bu, i miebia yegoyegoye nwo mie  tamuno firinwengibia bo i ibioku inibo dumo nemika simeogbo bara se inibo ogono gbana ma, jinapu si miemieye bu ibu se chu ma ibu se orutone  	 mengi kenge nwo bu ma, okuma kele iru kalaye oki i bulo mi gose i nwo sarama obiari siki    	 dapu si kikimake, inia sima ini se mun bere bie chuchume, okuma isi apu ma be sima obuko mi ari pakapaka yee  ani gbori bara mi bu ini belema ibi miemieaye oririme, ibioku belepakaka ye ma soni ari boike  ye omini ma ini nyanapu ma osi ye mamgba bu, miese gboribo soni tamuno be ere mi bu wa dieari ye mi bu na siye duko eka bara  ye bereniapu ma inia omoni ma dikisima ma gbeinme, aniatibi inia firi bu soye fiari apu ma, ani bereniapu na belemasa apu nae  iruo dieaye na kokoma ala na 	maa ye ma die se piki ari se tetema piri  jin kiriaye diebo goyegoye se wa nyanabo jizos kraist be kokoma okweinma na kuraka piki minea tamuno bere nemi yedie bara na kuraka bo be inibo opuamieye na woloma warabe, inibo piki nemi ye oforie, o kuraka bara se ye igbani piki kamuso se okwein dokime, min mi deki boboye ani bunwonwo, kamuso, wolo, kuraka bara se toruseyekienma, piki siki mamgba berejinea si kubie nyana, piki kokomaye mi bari inia bie oforie  ini nwo chinme na ini tekeariye bu ani ini boro se alakonbia yee  	 ibime, tamuno nemi mi ani tomonibo miemieme inibo ibi bara se pere, nemikase inibo nyanaye inibo bun a deinkorome nwo bebe  cheye wa boro nwo seni tomonikiri mi bo gboriye soni oforie cheye wa ineda nwo oki tomonikiri mi bie pakaso be gboriye soni oforie anierechi, wa nemikase fiye na chuabia ye na nwo nyaname bebe, ani omine na deinkoro gbeinme  okuma alakon dokiari apu ma ini mun telima bie so se dian bie koro, tona oboriaye na ye se nweni lamalamaye na bie bu sosome, ani tomoni fono mun fan a fin a bie chuchume  aniatibi igbiki belema mi ani torukirikiri sia miemieye ma be chuku mie  dapu ani nyanabia erechi kubie chiechie sookuma, ini bereni mi ateli nwo nwengi gbari se tona kururu bu inia kubie kansam  pol be se timoti be datekerema ye mi 	 okuma iri, tamuno tomonibo, maa yema dikibuton  kuroma karakaraye mie na, tamuno nemi na, bereni na belema na, inema nyana na, piki dein teme nyana na nwo doki  iya inyo la bara nwose iya bereni mi be mangi kon, se simegbaso dumo nwo nyana ibu piri aniatibi mi dumo mi gose ani tamuno be i chinyee, tona onyechieapu toroko iya bereni mi i nwo dukopakuma siki bu  tamuno be toroko bu, dumo se ye mamgba piri bo be piki kraist jizos be ani pontios pailet be toroko kuroma oria bereni mi dukopakuma bo be toroko nab u, a min mi nwo ton i pirime  ini ton i piri yema mie, se kubie se bugbane gbeinbo bara se ari koko okimun wa nyanabo jizos kraist be bobia ene mi la  oria bo sikimi tamuno be mi ani tonbia yee, belemasa piki ngeri bereton bo be, amanyanapu mamgba be amanyanabo be, piki nweni nyanapu mamgba nyanabo be  ori kenge mi fifika bo bee gboribo soni ineda kpekima eka enekubu bie anga bo be  ori ori sa bo ma oforie, pikina ineda ori oribia bo oforie  ye osi na simegbaso bereton na sime o piri amen  	 duko min dumo mi be alakon apu ma piri na ini opuayemie ma, piki toru se tibiofori ngokon diki ma, okuma toru se tamuno be diki, yegoyegoye nwose wa piri se wa se butimari bo be  duko ini piri ini ibi mie, ibia firinwengi ala nwo kon, ini imuku dumo kon ma, okuma bukarakarama inia ye nwose jinapu na diafi  min bara mi bu ini ngo kobirima inia bu ma piribia, mi ani torokoju kuro chukuseke dupari so ini piribia yee  anisiki ini ineda kokoma dumo mi nwo nyana inia bu piribia  	timoti, ini se i barachua dikidiki nwo be ye mi se ibioku kpa, tamuno miemieye bu ofori okwein na nemi ofori berejinea na nwo dikibuton, ani dapu irima bara bu nemi se chin ye mi  aniatibi dapu okime na ini yenemime ani bu boro bereni mi bu acho irisam  	tamuno be dikibugerere mi omine mgba na sime   	     pol be se main karama timoti be seinma firifirimadiri mi diepakumaye 	pol be se main karama timoti be seinma firifirimadiri mi bie bakama simea ye ma ani o se dada timoti be piriari tetemae, ori na firinwengiari kala asemenitoku na barachuabo na bara bu  dawoye mi be tibi ani yeinema  o tetema se timoti be piri piki o kubiekuromame bereni nyana bara se onyechie jizos kraist be pirimamunbia erechi, piki ibi bere mi na olomu oboku mi na be kokoma dieye mi nwo olochiemabia bara, piki oria yediebo na piki owkweinkonbo firi mi na nwo nwengibia oku, torusiori na dapaka na, bie bu  	o sosikima timoti be berejineme ani bu se oboriso bara na mieyenemika bara na se berejinea bu chu mi dekibobo fa gboloma ye bu, ani mie ibi oforie, okuma ari si ye seni pokiari apu ma miemieme  	ani mgba bu, diri mi gienbo be oria dumo se elekima mie timoti be biekoromame o gose piki oko mieye na – oria bereni mi na, yeinema mi na, belema mi na, ikirima mi na, piki buochua mi be torusiori mi na  beretibi ma oruru bu simeoku mi diepakumaye   tokonibipi na tetema na   –   datekerema na berijine na   –   ye pol be na simeoku mi    kuluma okwein    	 min firifirimadiri mi pol, ani tamuno be bi bara bu, kraist jizos okunwengibo be bara ani bome, mun nyanabo be bereni oria tomoni ma piri dumo mi be bere dukopakuma ini nwose firima bo be, ani kraist jizos be na gboriye mie bu wa nyana ye mi – 	 a se timoti, ibu yela toku be firimame 	ye tamuno dabo be na kraist jizos wa nyanabo be na dikibugerere na, dikitibifoin na piki deinma na se i piri  miebaka be na kubiekuroma na 	 fiafiasa sin a ibi na nemi kubie a nwose miebaka se tamuno be beme, a firinwengi piriari bo be ani iya biejuadapu ma mie bara mi  a miebaka se tamuno be beme ari iya teke bie i se biekoromari siki din na enekaka bu  i sara owu mengima a nwose biekoromame, a piki opuma i oribia erechi bime, miese ari opuu biebele nyanabia bara  ari i nyana epele ofori bereni mi nwose biekoromame, iya opu nyengibo lois ma na i nyengi yunais ma na nyana bereni bara mi, a berenime na iri soni ani nyaname  anierechi, a se i biekoromabe na a bara se i tibi ogono gbana siki tamuno be se i piri diepiriye mi bereni ma se ani fi  aniatibi tamuno be se wa piri teme be kuro na, belema na, buolo na nwose minea bie chu beinmame  	 aniokuma, onyechie wa nyanabo be piri mi ani bugerere se i piri ma piki iri kraist be tibi gose ikoli so bo be gose bugerere ma  aninakaraka, iri soni ibi bere mi gose torusiori, tamuno be i se ani miebia be inyo nwose i piri warasiki  omine duaboroma piki wa chin oki se oria tomoni nwo miesam, wa nwengi sa firi goseke, okuma o tonkoroma sa bara na oria dikibugerere na gosee  siki mi ma laka simeogboo kraist jizos be bu boro mi dikibugerere mi nyana wa pirime, okuma mioku, minea duaboromabo kraist jizos be bo mi bu, ini ani miebelema wa pirisam  o miese fi kuro mi kulumasam, se ibi bere mi bu boro fieka dumo mi nwo mie belemasam  	 tamuno be i tonpakuma bosam okunwengibo na yedieboo na bara bu ibi bere mi dukopakumabia erechi  se min mi gose a maa torusiorima nwo oriabe  okuma i kubie pa kuro warabe, aniatibi a kubie se bugubana bo be ari o nemime, a piki berenime na ori ineda o se i barachua ye mi se deinma weri mun ani ene mi nwo labia  a se i die kokoma okweinma kapuma ari olo chiema i diki nwengibiaye bara bu, se mine be kraist jizos be na gboriye mie bu wa nyana bereni mi na belema mi nab u sime  minea bie anga fiafia teme be kuro bu, ini se i barachua ibia yema kapuma nwo olo chiema  	 i nemime na esia pekere bu sime apu mamgba ini i bu pu sikimasam, piki faijilos be na hamojinis be na soni  ye nyanabo be onisiforos furo mi dikibugerere, aniatibi tona siki o nwose i kubie kuromame, ari ikoli bie omie nwo be ye mi ani o bugereremake  okuma o bo rom la kirikiri o saki i doki nwenii o bo i ori siki lame  ye nyanabo be dikitibifoin nyana o piri ani ene mi bu efisos bie o se i mie ibi la oku i ibiokuma nemime  kraist jizos be oria kubie se bugbana gbein owunibo iri iya toku be okuma, kraist jizos be na gboriye mie bu wa nyana dikibugerere mi bu boro kurobo soo  tona onyechieapu toroko bu, yedie bara bu a dukopakuma i naa sa ye ma oki ari se kubie se bugbane gbein apu barachua, ani ineda ari se ye se jinapu diebia apu ma  	 kraist jizos be oria kubie se bu gbana gbein owunibo bara bu, iri soni i lalama torusiori mi diaoki  owusoari owunibo bibia ori o tibida owunibo be bubelebia ye nwo mie, anierechi o bi eke ori obu se owu bie ofori apu dumo na woloma  arudua mangi konari bo ineda ania diepiriye nyanabo eke, ori anibe olokoma kokoka simeogbo  kuroma firinwengi sa ozudipibo be tatari sokubia fiye bu yedia oki gbeinme  a dukoari ye ma nwose koroma bu chu, aniatibi nyanabo be i miese i ineda maa ye mamgba nwo kainbobia  	 jizos kriast be nwose biekoroma, ini fibusisema bo be, devid fur obo be a dukoari ibi bere mi bie ini ani die oku mi  aniatibi ari ibi bere mi dukoye gose i torusiorime, ini pikina ikoli se i ikasime, ani oloko kanbo mie oku mi  okuma tamuno okwein mi ani ikoli soke  min mi gose a yegoyegoye nwo inemame tamuno be seleokisa tomoni ma tibi gose, miese ini soni kraist jizos be bu boro bo duaboroma mi nwo nyana bobia bara ani simegbaso boma okibobo ye mi  min mi kokoma yee 	 wa nemikase ori na fime bebe, 	 wa pikina ori na dumobia 	 wa pa inema bu simemamuabe bebe, 	  wa piki obu so beretonbia  		se wa nemikase o pikime bebe, 		ori soni o wa pikibia 	 mine nemikase kubie se bugbane gbeinka apue bebe, 		ori kubie se bugbane gbein boe 		aniatibi ori ineda obu piki eke ini bereni okisa firinwengibo 	 min mi se iya tomoni ma biekoroma, se tamuno be torukubu bu kuroma inia berijine na ini okwein mi gose owuso ma  ani ibi ye mie eke, okuma si ye kenge mi ani se pokiari apu ma miemieyee  iya inyo la bara nwo mie se tamuno be beinma i oki, oria firi gose bugerere nyanaka firinwengibo bara bu, piki karakara bara nwose tamuno kokoma okwein mi dieari bo bara bu  ibu sikima, tamuno nemi nyanaka piki yenemika dukoaye ma bie, ari mieari ye ani tamuno bu tomoni de bolo nyo bu koroma kengee  oko sime dieye mi ojumini mi okopeiari ino sime oku simeme, oko sime bara se yedie mama apu ani haiminios be na filitos be nae  ini kokomaye mi bu barasinsam, se da bereni apu nwo pikirimabe inia bereni bu, nwo be na mine be fibusise mi kirioki borosam nwo be ye bu  okuma tamuno be dipi sa kuro chukuseke dupari mi ngisi jike eke se maa okweinma ani ogono gien warabe nyanabo be oria tomoni ma ori ini nemime se, a sime nyanabo be pirime nwo be bo goyegoye kurak miemieye bu busin  	 opu wari bie kirikiri efere na boli na omie goli na seleba na ini nwose daye mieme, isiaye ma chin na abain na mi ini se ari mieyee daye sime osi nyana firima pirime anisiki isiaye ma piki sime enebenebenea papa firima pirime  tomonibo nemikase maa sia ye ma bu mina bu mie fiafieamame bebe, ini inibo se sosikima firinwengibia, aniatibi inibo mina bu se ton bu weri se firinwengi gbein bo mie inibo nyana bo be pirisam piki bu karakarama ibi firi goyegoye nwo pirisam  asemenibo puko taritaria ye ma bu buton, se gagama karakaraye miebia oku nwo doki bereni na, belema na, piki deinma na, se fiafia kubie se wa nyanabo be chin o bara barachua biari apu ma bu so  okuma oboriso na mieyenemika berejinea ma bu ibu sin, i nemime na kamu bu mi ari mun kuluma kukumayee  wa nyanabo be firinwengibo kamu so eke  ori ibi yemiebara nyana tomoni mamgba nwo piribia, ibi piki yeinema yediebo nwo sobia  ori obu nemibia ori na tuburuari apu ma o nwo dagbukukumari siki  sosi tamuno be acho se ini piri se ini vinpikibo kokomaye mi nwo nemibia  anisiki ini vinpiki bo inia nemi bie so se oru be tu ini piridian bie pokobia, ani ini kun se ini miese ini o biari ye nwo mieari bo  kuluma enema min mi nwose biekoroma na kuluma enema bie bufuka siki simebia  tomoni imuku, ngerifi doki, buboma, piki buse buchinbia ini nweni wolobia, ini ini yiapu bipipoki eke, miebaka be oku nemi eke, ini piki tamuno be soni nemi eke ini torukpobia, ini jinapu dikitibifoin eke, jinapu duko simabia, kurokuro dumo konbia, balafamabia, ini taraka se ibi apu werimabia ini nweni deri apu sobia, yeabala ka dumo konbia, se yebusoka opuayemiebia ini butima belema tein tamuno be nemgibia ini minea tamuno nemi bara bu ogono paka ye ma kenge nwo olobia, okuma ani be kuro mi nwo sikibia  mina tomoni ma bu ibu sin  inia bu be dapu ani ikiri mun si punumasa kunbara bie sime yenemi ka eremeni ma warima bie soma boro apu mae, ani ojumini mi pukotaria ye ma fono so sa apu ma  siki mamgba yedawo nwo dokiari eremeni ma, okuma ineda kokomaye mi nwo dawo nemi eke  ani paka janis be na jambris be na piri oku mi, ini mozizi be na tuburu siki, ani mina apu ma soni kokomaye mi na tuburu okue, inia koromama burusam, bereni mi bu soni ini piki bikime  okuma ini bolo nyo so la eke aniatibi bebobebo inia yenemika mi nwo oribia, ani paka janis be na jambris be na piri oku mi  kuluma dagbukukuma mi 	 okuma iya dieaye ma na, iya yemiebara na, iri be dumo kon bara na i nwo dukonwengisam, iya bereni bu i elekima chuasam piki iya yeinema na, iya belema na piki iri be ikirima nyana mi na iya torusiori mi na iya bufuka da mi na, antiok bie na, aikoniom bie na listra bie na ibu pakaye mamgba i nemime  ari ikirima nyana balafama torusiorima piri oku mi okuma nyana be aria bie mgba i duame  tamuno kike dumokon bibobibo, inibo torusioriba, ani kraist be berenibo bara bu  okuma si apu ma nab u se laka kiri otoma apu ma na ini si ye bu boro mun sitein ye bie sobia, obori se jinapu chin piki obori se inia bu chinabe  iri okuma, ini se i die sa kokomaye ma na i kuroma bereniaye ma na kapuma nwo olochiema  ye se i die apu ma i ini nemi warabe  i piki se bie koroma warabe na iri be boka siki ngisi i fiafiadirima nemime, ani kraist jizos be bu i nyana bereni mi bu boro i se mun duaboroma mi bie sobia nemi mi se i piri ye ma  fiafiadiri mi mgba tamuno be ton bara bu mi ari weri gienyee, se kokomaye mi die, se kurakaye mi dikigani, se iri ye ma datekerema, se piki karakara dumo konbia oku seni nweni diebia erechi  miese tamuno tomonibo be ye mamgba bu kara se piki bugbeinbia bara, piki bukarakarama ibi firinwengibia yegoyegoye nwo nayanabia oku  a kuroma tamuno be na kraist jizos be na torukubu bu duko i piriabe, ani bereton dumoapu na fiapu na piribia bo be, aniatibi o boabe amanyanabo bara bu, se beretonbia  oku mi duko, ani duko mi bu barasin ma kura siki na kuraka siki bun a, ye ani inia buokoro, dieye ma bu ani se igani si piri, ani se piki kubie kuroma okwein kon, ani i nwo inema yedieari siki  siki bobia tomoni bari kokoma dieye mi nwo poki eke okuma inia pukotari yema ini nwo duko nwengibia, se bakama yedieapu kobiri inia bu piribia, ani beri teketekema bere duko ini piribia apu ma  ini kokomaye mi poki bu vinpiki se toru se tibiofori berema poki mi dabia  okuma iri, pakayepakaye mamgba bu ibu olo, torusiori bu ikirima nyana, ibi bere mi dukoaribo firi nwo nwengi, se tamuno firi nwengibo bara nwose iya bebe firi mi mgba nwo nwengi  	 iri okuma, ini i se agbamiebia siki mi lasam, mi a dumo mi werisobia siki mie  ari arudua mi bu iya inyo la oku nwo miesam, ani la bara mi mgba a mangi karamasa, a bereni ye mi a nwo miesam  se mioku omubaraibi diepiriye mi sime i koruabe, karakaramiemieye mi be amanyanachu mi, ani nyanabo be, karakara berekonbo be ani ene bu se i piribia ye mi, piki iri kengeke, okuma o se piki belema bu ori be bo mi koruari apu mamgba nwo piribia  pol be barakubu okwein 	 bukuroma acho doki se boloka siki bu bo iri na iria  demas be o mi tomonikiri belema ye gose ori i koroma mangisosam  o so tesalonaika nwo munsam  krisens be so galesia nwo mume, anisiki taitos be piki so dalmasia nwo mume  luk be kenge mi iri na sime warayee, mak be oki ibu chua bo, aniatibi ori ineda barachua i piribia firi mi bu  a tikikos be se efisos nwo firimame  i bobia siki iya ogono gbana buchuaye mi nwose chua bo, a se troas bie kapos be barachua se so ye mi pikina dirima soni, nwose chua bo aniteinanga ini nama ojuapura se mie diri ma  	 alekzanda temenibo be opu si se i mieme, nyanabo be anibe gbeinye se o piribia  iri soni obu ibu obi aniatibi ori opuma minea oku mi na tuburume  	 gboribo soni ibu oforie, ari ngei be ibu duari ene mi bu inimgba i koroma mangisome  ye tamuno be ani se si kien ini piri ma okuma nyanabo be iri na sime se inyo se i pirime, anierechi ari nineda beinma oku mi dukopakuma jinseapu ma piri se ini naame se ari ani chiriba be bipi bie poko pakabome  nyanabo be piki siaye mamgba bara bie i duapakumabia, se deinma i oki oria so bie amanyanakiri mi munbia, boma sime o piri mun bene bene la amen  kuluma kerenibipi 	 a kerenibipi se prisila ma na akwila be na firimame, piki onisiforos furo mi na  irastos be konrint bie ori omie, a piki militos bie trofimos be bubarasinme aniatibi obu kuromake  fongu ma soka simeogbo bukuroma bo iri na iria  ubulos be na pudens be na, lainos be na klodia ma na piki isia kraist be bereni minapu ma so ini o kerenime 	 	 nyanabo be ominea temema na sime  	tamuno dikibugerere omine mgba na sime  